AD SUUM DEMOSTH. PRAEFATT. xxxiii

Sed ille valeat cum suis asseclis et imitatoribus; nos coepta bonis
avibus prosequamur. Ulpianum igitur, ut dixi, pellegisse non poe-
nitet. In ipso autern Demosthene conferendo, haud scio an operae
pretium fecimus. Nam conjecturae nostrae οὒκ ἄσκοπα τοξεύουσαι,
Aldino, duobus Hervagianis, Feliciano, Manutiano, Pannonio, Au-
gustano Demostheni adhibitae‚ καὶ ἐπίκρισις α’πι) μεγάλης φρονήσεως,
καὶ ἐμπειρίας πολυχρονίου γενομένη (εἰ καὶ φορτικώτερον τοῦτ’ εἶναι’ τισι
δόξει τῶν βασκαινόντων) interposita, id praestitisse videntur, ut acutus
et eruditus lector alia exemplaria, vel expressa, vel manuscripta,
non magnopere sit desideraturus. Curatum enim est diligenter, ut
et orthographica errata vel alioqui depravata tollerentur, et confusa
distinguerentur, neque quidquam, quod ad rem pertineret, praea
termitteretur. Itaque, si quid apud te valet mea auctoritas, mi
Episcopi, sequeris eos codices, qui manu mea emendati sunt, et sub
Calend. Januar. ad te missi: omnibus tamen asteriscis repudiatis,
qui librum magis deformant, quam lectorem adjuvant. Qui si ita
ignavus est et socors, ut annotationes nostras in locis suspectis et
dubiis consulere gravetur, non asteriscis, sed obeliscis erit exci-¹
tandus. Paucas tamen clausulas, quae ex Augustano et Luteciano
codice accesserunt, suis locis contextui facile inseres et Graeco et
Latino. Has enim converti: eaeteras varietates*graece tantum no-
tavi, alicubi tamen censura addita. Quod si spatium et tempus
,datum fuisset, συμπάσας τὰς πολυπλόκους ἀναγνώσεις, ordine ora·-
tionum ipsarum et distinctione servata, contulissem: supervacaneas
(in diversis enim libris eaedem saepe exstant> resecuissem: retentis
tantum aut necessariis, aut non omnino respuendis, cujusmodi sunt
τοί συνώνυμα καὶ ἰσοδυναμοῦντα. Nunc cum trimestri non amplius
spacio tantum opuS, una cum Isocrate Graecolatino, proximis nundi-
nis edito, inter varias occupationeS, perlegendum fuerit, malui τὴν
κράμβην δεκάκις παραθεῖναι ἢ μηδάπαξ. Nam supervacanea facilius
auferuntur, quam praetermissa supplentur. Ac varias lectiones
omnium editionum consignatas habes, quarum numeros, si foliis
impressiones duae accommodari nequierint, praetermittendos censeo:
lectorem monendum ex ipsa serie orationum et locorum, quo quae-
que nota pertineat,v facile deprehendi. Obsopoei castigationes inte-
gras excudi placet, iisque ordine subjici Lutecianas et Augustanas:
nisi forte istic habeas virum doctum et acri in Graecis judicio prae-
ditum, qui id efficiat, quod ego temporis angustiis exclusus, non·
volens praetermisi. Agnosco enim et in hoc opere fortunam meam:
quae subinde aut aliquid turbarum dat, otium speranti, aut adju-
mentum rei accurate conficiendae surripuit. Nam primum, nc diu
optata, et perquam meae valetudini necessaria quiete, paucos hosce,
qui restant, vitae meae dies fruerer, oportuit Luteciam nunc demum
parere, quod integrum zodiacum annorum parturiit. Neque id

voL. 1. e

