lxxxii l. TAYLORI

Laudabilis quidem cst omnis animorum institutio: neque tanta
unquam fuit aut in nascendo ingenuitas, aut conditionis praerogativa,
cui non aliquantulum addidit perceptio istarum artium, quas profi-
.temur; sive contulerint ad exercitationem adolescentiae, sive ad
subsidium senectutis : sive sint, ubi Illa aetas suum otium consumere
possit cum innocentia, aut haec cum quodam fructu jucunditatis:
‚denique sive tutandis, sive ornandis moribus sint repertae. Tu in-
terea parum contentus necessario illo, sed pervulgato, literarum usu,
adtulisti ad haec genera studiorum non magis ornamentum aliquod
et dignitatem, quam invidiae quasi cumulum, cum unumquemque
nostrum, qui ad singulas eruditionis species comparamur, tantum
naturae benignitate, et industriae laude antecellueris, quantum an-
tecellas loco et conditione. Ea existimatione cum statim floreres,
petebaris a republica, non ab ea ornari petebas. Consecutus es
onmia honoris ac dignitatis praemia, atque ea quidem aetate, quae
non in adipiscendis honoribus, sed in animo fingendo, sollicita esse
solet. Legationes arduas atque longinquas pro republica obiisti,
cum adhuc maturum videri poterat de primordiis civilis scientiae, et
de rerumpublicarum generibus, moribus et institutis meditari.

, Quam deinde aetatis partem transegisti, aut laudibus vacuam, aut
sterilem felicitate? Non civiles rationes gloria caruerunt: non do-
mesticae gratia et fortuna. Tibi enim publicis licet et muniis, et
honoribus innutrito, elargita est natura omnes elegantias privatae
felicitatis, quibus fruereris: elargita est etiam optimam artem fru-
endi, Natus summo genere, utroque parente nobilitatus, eaque
usus conditIOne nascendi, utnon honoribus, quos contulimus, auctus,
verum ad eos condecorandos factus videreris, magna cum omnium
spe, magnaque fiducia ad rempublicam gerendam accessisti. Et
quanquam, quae natura aut fortuna darentur, in iis rebus Te vinci
posses aequo animo pati, ut dixit ille CRAssns, si tamen vinci pote-
ras, utile tamen fuit reipublicae, sicut Tibi gloriosum, tot quasi pi-
gnora constantiae, in regem fidei, in rempublicam meritorum, in
utraque prosapia numerari‚qu0t numerat CARTERETORUM et GRAN-
vlLLoRUM domus. Quid memorem Tuum summum maximumque
honorem vultus, dignitatem oris, atque aetatis vegetam et indeflexam
maturitatem Ρ Quid multas magnasque necessitudines, urbanorum
officiorum frequentiam, et politissimas in agro rusticationes Ρ Rara
illa et sincera undique felicitas, contigisse uni non magis in senatu
eloquentiam, gravitatem in conciliis, in rebus agendis experientiam,
quarn in aditu facilitatem, elegantiam in congressibus, in sermone
leporem, humanitatem in amicitiis, maximam denique dignitatem
maxima comitate temperatam? Novimus Te pari constantia res
serias maximasque tractare, atque has nostras elegantia : animum-
que Tuum ea celeritate hinc inde delabi, ut difficile esset dijudicare,

