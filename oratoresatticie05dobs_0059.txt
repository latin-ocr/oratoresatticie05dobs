AD SUUM DEMOSTH. PRAEFATT. li

erudita praesertim, et utilia studiosis, conscribunt: sed maximis lau-
dibus dignos esse judico, vel propter conatus egregios. Sed ego cum
in illo genere me vel parum praestare posse, vel inanem operam sum-
turum esse intelligerem: et eo me temporum ratio, vel perturbatio
potius compulisset, ut contra voluntatem etiam et institutum meum
aliquid audendum esset ε non temere omnino duos Graeciae praestan-
tissimos oratores latina oratione explicandos delegi ε maxime, cum
fortunae suffragium, cujus gravissima est in rebus mortalium autoritas,
consilium meum approbarit. Distractis enim fere primis (sic typo-
graphi loquuntur) exemplaribus, maj0re doctorum applausu, quam
improborum obtrectatione, sub incudem utrumque opus revocandum
fuit. Quod ut intellexeram, etsi vix ab immensis utriusque editionis
laboribus respirassem, et ea,quae tenuitas doctrinae meae atqueingenii
tum ferebat, fide optima, summaque diligentia praestitissem : tamen,
quia posteriores cogitationes meliores esse dicuntur, neque fere
quisquam artifex ullum opus ita perficit, ut ejus expoliendi nullum
sibi locum relinquat: recognoscendi munus mihi defugiendum esse
non putabam. Ut enim boni parentes genuisse suos liberos non
contenti, eosdem etiam educare atque ornare omni diligentia co-
nantur: sic ego mei officii esse duco, si quid lucis et nitoris scriptis
meis afferre meditationis industria possim, nullis in ea re vigiliis
esse parcendum, et candidi lectoris exspectationi ac voluntati, si
qua ratione fieri queat, satisfaciendum. Quamvis enim ante hoc
‘tempus ea consecutus fuerim praemia lucubrationum mearum, quae
voluntatem ad bene merendum de literis accensam restinguere po'-
tius, quam inflammare possent: excelsi tamen et liberalis animi
habetur, majorem officii, quam emolumenti, ducere rationem z atque
id non in minimo deputare lucro, siquibus prodesse possimus. Nam
gloriolam quidem aucupandam, et vanam illam aurium titillationem
tantis solicitudinibus et aerumnis esse redimendam‚haud scio, an homo
gravis et constans serio persuadere sibi possit t praesertim cum ea
spes, sive ob ingeniorum tenuitatem, sive ex doctrinae inopia, sive
propter multorum vel ignaviam, vel fastidium, vel maledicendi libi-
dinem, non paucos frustretur ac deludat: ut ne dicam, satius vi-
deri nonnullis, iisque non hebetissimis, aut ignavissimis, in vitae ob-
scuritate sine periculo delitescere, quam tam ancipitis aleae jactu
innotescere, ac in summo otio conatus aliorum licenter censere,
quam tanto negotio malevolentiam et iniquitatem judiciorum infeli-
citer subire. Sed nimis aberro a proposito. Ut igitur ad rem ve-
niam: Isocrate recognoscendo, in eujus interpretatione prima in-
genii mei rudimenta posita fuerunt, plus aliquanto sudatum est, at-
que genus orationis ita mutatum, ut prope aliud videri possit: quod
qua de causa contigerit, suo loco est a nobis expositum. Senten-
tiarum quidem integritati, quae una maxime spectanda est fideli-in:

