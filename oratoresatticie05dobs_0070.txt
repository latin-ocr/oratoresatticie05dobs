lxii HIERONYMI WOLFII

gore mentis atque ingenii vi, qua plerique olim et Graecorum et
Romanorum proceres claruerunt3 qui, quae hominibus studiosis at-
que doctis, nostra aetate, gravis et laboriosa videtur occupatio, sive
curandae rei familiaris, sive lectionis atque scriptionis, eam illi ani-
morum levationem atque oblectationem judicarunt. Quod ita esse,
Xenophontis, Thucydidis, Lycurgi, Μ. Terentii Varronis, C. Julii
Caesaris, Ciceronis, Silii Italici, Boetii monumenta, et complurium
aliorum exempla, testantur. Tum enirn illi se occupatos esse, et
negotiis implicatos putabant, cum aut amicos et clientes suos de-
fendebant, aut consiliis atque armis Rempublicam tuebantur. Mea
vero, non co tanturn, quod mihi vires quidem corporis exiguae, ac
prope nulloe, ingenium vero tenue atque infirmum contigit, longe
alia ratio est: sed ob illud etiam, quod illis, patrio sermone scriben-
tibus, in proclivi atque expedita fuerunt omnia, cum nos, peregrinis
linguis, e mutis praeceptoribus, cognoscendis, non parvam aetatis
partem consumere neeesse habeamus. Itaque non recreandi animi
ergo, levandive taedii causa, me scriptitare, sed quia facere aliter,
salva (quantulacunque illa est) existimatione mea, nequeo, et quas
sustineo aerumnas, pene Herculeas videri mihi, speque mea pluri-
mum me deceptum esse, ingenue confiteor. Nam cum annis ab·
hinc quatuor et viginti, non tam mea voluntas, quam inexspectata
quaedam calamitas, et rerum meliorum spes, in typographicum pi-
strinum mc conjecisset, parvi temporis molestia perpetuam studiis
meis secure perfruendi facultatem me redemturum opinabar. Ve-
rum quanto aliter evenerit, nemo ignorat, qui aut bibliothecam
vestram inspicit, qua meas lucubrationes dignati estis, aut biblio-
polia scrutatur. Neque vero haec gloriandi causa scribo, (quo quid
ineptius ?) aut ignoratione tenuitatis meae, (quod enim difficile esse
putatur, nosse sese, utcunque didici: studui certe quidem) sed ut
fortunam meam narrem, quae per labores, non tam jucundos et lu-
crosos, quam necessarios et inevitabiles, ad id aetatis et valetudinis
me, nihil tale cogitantem, provexit, ut, eum maxime philosophan-
dum esset, philosophari parum liceat, aut etiam libeat. Neque vero
ego solus is sum, quem bonae suae rationes fefellerint: sed sive sru-
stratio, sive calamitas haec, cum multis mihi est communis, me longe
sapientioribus. Demosthenes Paeaniensis (Cujus eloquentia, quae
sine singulari prudentia et eximia virtute suum tueri nomen haud-
quaquam potest, quondam per Europam et Asiam celebrata fuit, et
nunc etiam omnibus omnium nationum eruditis admirationi est)
dum suos Athenienses, ignavia et luxu enervatos, ad recuperandum
Graecioe principatum, quem ad annos Lxx tenuerant, primum clade
Hellespontiaca una cum libertate amissum, deinde Cononis indu-
stria receptum, nec multo post a Philippo Macedone callide inter-K
ceptum, excitare studet, inter alia hoc quoquc argumento utitur:

