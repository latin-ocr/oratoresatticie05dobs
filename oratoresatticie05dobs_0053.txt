AD SUUM DEMOSTH. PRAEFATT. xlv

spectetur, non vulgi applausus, qui multum a judicio doctorum dis-
sidet, antecellat: tamen ut illa ipsa Venus multo haud dubie fuisset
admirabilior, si manus etiam et pedes ac caetera membra omnia
pari elaborata artificio accessissent ε sic ea quoque eloquentia mul-
to praestabilior est, quae non dimidiatam duntaxat elocutionem ha-
bet, hoc est, verborum et sententiarum ornamenta, sed perfectam,
quae sententiis et argumentis ratione inventis atque ordine colloca-
tis, non mutas figuras literarum, sed vocem, cultum, gestum et mo-
tum totius corporis artificiosum et decentem, accommodat et adjun-
git. Neque haec in orationibus modo, sed in poematis etiam, ac
multo magis, animadverti possunt. Virgilium enim (ut non igno-
bilis grammatici verbis utar) pronunciasse maxima suavitate acce-
pimus, et miris lenociniis: ac Juliuin quendam Montanum dicere
solitum, involaturum se quaedam Virgilio, si et vocem posset, et
os, et hypocrisim. Eosdem enim versus eo pronunciante, bene so-
nare: sine illo, inarescere quasi mutos. Quid jam de conversioni-
bus est dicendum? quae cum (ut ita dicam) simulacri simulacra, et
umbrarum umbrae sint, an fieri ullo modo possit, ut (quod paulo
ante dixi) optimo exemplari, pari et bonitate et fide optima respon-
deant, equidem nescio. Ut enim nationis, sic etiam linguae cujus-
que peculiaris et alicubi prorsus est inimitabilis Genius, diversi mo-
res, diversa instituta et saepe contraria, quae necesse est etiam suo
. quodam orationis genere explicari, quae suis verbis jucunde, alienis
moleste dicuntur. Quod si pro iisdem similia velis substituere,
maxima tamen erit nihilominus in ea similitudine dissimilitudo. Sed
ut hoc Ciceronis divinitati ingenii et meritae autoritati fortasse con-
cessum fuit, atque aliis ejusdem aetatis, qua et graeca et latina lin-
gua floruerunt, praestantissimis viris: ita nobis, qui utriusque fra-
gmenta in scriptis habemus reliqua, qui magnis difficultatibus con-
flictamur, illud satis, opinor, esse debet, si sententias bona fide, eo-
demque ordine appenderimus, et genus orationis facile et mundum
adhibuerimus: in quorum utroque non parva certa est difficultas.
Sed in eloquendo, quam intelligendo, longe major. Quare valere
eos jubeo (nam ob paucitatem et ignaviam minor eorum debet esse
autoritas),qui a graecarum literarum interpretibus ubique splendorem
Ciceronianum, hoc est, aquam e pumice, petunt. Quasi vero ea·
dem sint tempora nostra, quae Ciceronis: et non illud quoque sit
operae pretium, adjuvare homines studiosos, 'ut primum per inter-
pretem, utcunque latine balbutientem audiant Demosthenem, et
tum in litore balbutiebat‚ antequam ἧκε φέρων τὸ ρ ῥερητορευμέινον,
lapillis linguae subjectis: post etiam expedite et magna vi in fre-
quentia populi Atheniensis Attice concionantem audituri? Quod si
nefas esse putant, contaminari male describendo Demosthenem,
primum ab eis postulabo jure optimo, ut ea, quae reprehendunt, ipsi

