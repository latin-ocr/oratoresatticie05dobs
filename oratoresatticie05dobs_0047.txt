AD SUUM DEMOSTH. PRAEFATT. xxxix

terpretationis difficillimum quemque autorem in sua lingua suscipere
legendum audebunt: et eam sibi felicitatem gratulabuntur, quod,
quae in latino sermone rudiora sunt, et longe infra excellentiam ip-
sorum autorum, ea non mutilata, non inquinata, non depravata, non
imminuta, sed integra, pura, correcta, solida, ut ab autore ipso pu·
blicata sunt, cognoscant. Quod certe tanti refert, ut optabilius
esset, omnes iis esse ingeniis, ea industria, ea felicitate, ut trium
linguarum conjuncta scientia, omnes res cognitu necessarias et utiles,
sive ad pietatis cultum, sive ad rempubl. gubernandam, sive ad
mores formandos, sive ad rem domesticam constituendam, et curam
valetudinis pertinentes, non ex inquinatis interpretum rivulis, sed ex
limpidissimis ipsorum autorum fontibus haurirent. Sed videmus,
eam ignaviam nostri seculi, et in summa discendi copia fastidium,
ut hoc optare audaciae, sperare stultitiae esse videatur. Quare non
improbandum erit eorum studium, qui in id operam dant, ut prae-
stantissima veterum monumenta possint etiam a mediocriter literatis
aliquo modo intelligi. quue nonnulli sunt (graves profecto et eru-

* diti viri) qui non paulo utilius esse putent, quam quod nunc com-

plures sibi studio habent, ut hinc inde male consutis quasi centoni-
bus, novos, eosque nugaces plerumque libellos (pauci enim vere
docti sunt et eloquentes, ad quos haec reprehensio nihil pertinet)
concinnent, et cramben, non bis, sed sexcenties repetitam apponant.
qui quid efficiunt aliud, quam ut varietate praeceptionum ingenia
distrahantur: et bibliothecis in immensum exaggeratis, neglectis
libris melioribus, deteriores non raro celebrentur. Plures fere nune
sunt (ut de aliis taceam) artium dicendi methodi, quam ipsarum
artium studiosi. Quanto autem esset praestabilius, Aristotelem et
Ciceronem eruditis illustratos commentariis studiose legi atque
edisci. Quanquam qui sua compendia eo retulerunt, ut illis rectius
intelligendus serviant, eos plurimum profuisse nemo non intelligit
et fatetur. Ac eandem etiam interpretationum eruditarum ratio-
nem esse censeo: et ego in Demosthene convertendo eo respexi,
non modo, ut a rudibus graecarum literarum legeretur, sed ut cum
graeco autore conferri possit mea interpretatio et ei per omnia
(quantum liceret) exquisite responderet, ac nihil malim, quam ut
(quod in multis autoribus factum esse video) cum latinis ex adverso
graeca conjungerentur. Non quod vim illam, et (ut Graeci vocant)
δεινότητα Demosthenicae orationis et atticam venerem, et numeros
oratorios ulla ex parte me consecutum sperem: quod quis sibi arro-
get (his quidem temporibus) nisi prorsus amore sui nimio et admira-
tione caecutiat? sed quod in optima conscientia lucem non reformi-
do, et sententias sententiis appendere summa fide sum conatus, ad
eamque rem et tempus (quamvis id sane justo brevius) et diligentiam
adhibui quam fieri potuit attentissimam. Quod ipsum in hoc au-

