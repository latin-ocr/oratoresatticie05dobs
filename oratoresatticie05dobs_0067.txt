AD SUUM DEMOSTH. PRAEFATT. lix

χίας μικροψνχοτέρῳ τοῦ δέοντος γεγενημένῳ pene etiam necessariae.
Tametsi enim non parum vereor, ne, in hac valetudine, praeclaras
illas spes exspectare me fata non patiantur, tamen interim usura
frui quid vetat? Delectat etiam augurium hominis non modo ami-
cissimi, sed doctissimi etiam, et longo multarum rerum usu exerci—
tati. Quare facile patior, te prospicere aliquid, quod me praetereat.
Illud quoque nescio quid boni ominis habere videtur, quod literae
tam laetae Idibus Augusti, natali meo, (nam eo ipso die 34. aetatis
annum complevi) datae sunt. Quod autem me hominem, literis vix
mediocriter imbutum, inter doctissimos numeraS, eo plus humani-
tati tuae debeo, quo minus istae praeclarae dotes in me reperiuntur.
In Demosthene autem legendo nolim equidem te bonas horas male
perdere. Quis enim est graecis literis eruditus, quas tu ante me
natum opinor perdidicisti‚ cui non omnes omnium conversiones sor-
deant? Ego sane, qui me puto non omnium esse vel delicatissi-
mum, vel morosissimum, ingenue fateor, neminem adhuc, eorum
etiam interpretum, qui se germanos Cicerones esse putant, id a me
impetrare potuisse, ut, tametsi omnium Graecorum scripta nobis
eodem, aut etiam meliore genere oratIOnis loquerentur, graecae lin-
guae cognitionem supervacanei laboris esse judicarem. De meis
autem interpretationibus quid ego sentiam, in praefationibus testa-
tus sum. Itaque si praeclaram istam de me opinionem retinere cu-
pis, una hac ratione id assequeris, si non legeris, Minuet enim, ut
ille ait, praesentia. famam. πολλὰ γὰρ καὶ τῶν ἐμμέτρων ποιημάτων,
καὶ τῶν καταλογάδην συγγραμμάτων, ἔτι μὲν ἐν ταῖς διανοίαις ὄντα,
τῶν συντιθέντων, μεγάλας τὰς προσδοκίας παρέσχεν· ἐπιτελεσθέντα δὲ,
καὶ τοῖς ἄλλοις ὑποδειχθέντα πολὺ καταδεεστέραν τὴν δόξαν τῆς ἐλπί-
δος ἔλαβεν. Sed de hoc pro candore tuo et humanitate statues:
neque eos imitaberis, qui cavillandi mei frigidissimas captant occa-
siones, ipsaque malevolentia jejunas: qui, quod se facere fortasse
putant, nec existimationi suae commodant, nec meae nocent. Quid
enim? nonne loca permulta sunt Demosthenis, partim corrupta,
partim per se ita obscura, ut vatem oporteat esse interpretem?
Quod si ilii sibi, quam mihi, credi malunt, non invideo equidem,
sed tamen grammatici certant, et adhuc sub judice lis est. Neque ,
vero difficile est τῶν διδασκαλικῶν ἐπιβεβηκότι θρόνων, καὶ ἐξουσίαν
καὶ δόξαν ἔχοντι, ἐκ τοῦ μονομεροῦς ἀναντιλέκτως ὥσπερ ἐρήμην τινὸς
καταδικάσαι. Et, ut, in tanto opere mihi somnus alicubi obre-
pserit, quid tum postea? Aliquando bonus dormitat Homerus.
Humanitatis certe quidem fuerit, paucos sive lapsus, sive ἀγνοή-
ματα, ei condonare, qui id tentarit, absit invidia dicto, quod nemo
hactenus praestare aut voluit, aut potuit, qui permulta depravata
correxerit, ambigua distinxerit, obscura illustrarit. Typographica
vero errata, quae neminem fere attentum fallunt, scriptori imputare,

