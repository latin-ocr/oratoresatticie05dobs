xxxii HIERONYMI WOLFII

HlERONYMI WOLFII

Ad Eusebium Episcopium industrium et magnificum Typograplmm

In varias lectiones Demosthenicas
I'rtlfHHO.

leTiTUTUM tuum, viro bono et docto, ct tuo quoque cogno-
mine dignum (quod παριὶ τὸ ἐπισκοπεῖν fieri scis) non modo multos
et magnificos autores: sed et ornate et emendate, cum accuratis
indicibus, eosdem in publicum edendi, magnopere probo: tibique
et fructuosum et laudi sempiternae fore confido. Inter quos et
Demosthenicum hoc opus, propter summam utriusque oratoris au-
toritatem, non postremas esse laturum, consentaneum est. Quo
libentius etiam rectae voluntati tuae, et D. Theodori Zwingeri acer-
rimo judicio, perlegendo et conferendo et excerpendo Luteciano
Demosthene, morem gessi, quamvis et perpetuis laboribus fessus,
et variis morbis paene confectus. Ac quod Ulpianum attinet, Mo-
relius non malain navavit operam, eumque nobis et auctiorem et
paulo correctiorem exhibuit: cujus editionem in exprimendo se-
quaris licebit: conjecturis tamen etiam nostris (si videbitur) alicubi
adhibitis. Scholia quoque, etsi pleraque non magni momenti, qui-
bus longe plura (fortassis et meliora) e Lexicographis colligi pos-
sent, equidem non rejicio: vereor tamen, ne qui me rideant, qui
istiusmodi λεπτολογιᾌιιατα conversione mea dignatus sim: eoque
magis, quod in declaratione verborum, cum utriusque linguae, in
etyniologiiS, derivationibus, significationibuS, in translatis, synony-
mis, contrariis, constructionibus, in aliis compluribus, diversa ratio
sit: ineptiae et nugae inanes vitari vix possunt. Nam Graeca ex al-
tero latere sita, Latinis admiscere, quamvis aeque ineptum, tamen
alicubi vitare non licuit: quod Scholiastes iste, quisquis fuit, saepe
nimium diffisus lectorum ingeniis, elementarios pueros docendos
potius suscepisse videtur, quam eloquentiae Demosthenicae candi-
datos. Sed utut sit, ego nihil ab ullo editum in hoc opere, praeter-
ire volui : cum non ignorem, ea, quee plerique docti viri pro nihilo
ducunt, a quodam non postremae notae professore magno cum su-
percilio et ostentatione exquisitae diligentiae atque doctrinae pro
suggesto fuisse decantata, vel deplorata potius ac clamata, ut fuit
ἐμπαθὴς ille homuncio et quamvis pene edentulus, mordacissimus,
et in canina facundia (qua nimis petulanter et in mc et in ulios ct
me et se longe doctiores et clariores viros invectus est) exercita-
tissimus, et‚ cuin lippus esset, in perspiciendis omnium scriptorum
erroribus ac vitiis acutissimus. Qui quidem recte sibi cavit, quod

nihil in publicum edidit: μὴ τι πάθῃ ro κ’ ἔριζε· sim} τ’ ἱΞίῑα γένηται.

