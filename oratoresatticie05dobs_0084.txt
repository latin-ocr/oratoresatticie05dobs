lxxvi 1. TAYLORI

Eum ut ad Te potissimum deferrem, Vir Nobilissime, nobis fen
licissime cessit, quod non mea me magis voluntas incitaret, quam
admoneret publica omnium exspectatio. Efflagitarunt, inquam, po-
pulares Tui, ut prodiret iste orator Tuo numini consecratus, eodem
animo, quo sentiunt, eodem ore, quo profitentur, Te unice natum
esse ad eum feliciter imitandum. Voluerunt, ut esset, aliqua saltem
ex parte, locus Tuae sollicitudini in eo auctore edendo, quem om-
nibus iis virtutibus, quae civilem hominem decent, quem gratia di-
cendi, consiliorum gravitate, incredibili studio reip. et genere ora-
tionis, totum effinxisti.

Proinde merito gaudebam, eum maxime ex omni antiquitate ad
hanc nostram oetatem, meamque operam reservari expoliendum.
Cujus evulgandi ratio tam propriam Tibi et peculiarem hanc no-
stram nuncupationem fecit, quam diuturni temporis usus istiusmodi
commendationes vcl communes reddit, vel suspiciosas. Nihil enim
assentationi, nihil consuetudini datum iri sensi: nihil de Te ita dici
posse, ut idem illud de alio, vel in hac, vel in longa majorum me-
moria, dici potuisse videretur: tantum autem a me exspectare ora-
tionis necessitatemâ€š quantum ab aliis solet vel emendicare fortuna,
et exprimere adulatio.

Praeterquam vero, quod omnibus notum sit, qui de hujusce gen*
tis laudibus aliquid norunt, quantum nobilissimum hunc scriptorem
prae caeteris antiquae eruditionis et eloquentiae auctoribus didicisti,
nobis id etiam privatim innotescit, tantum eum Tibi adferre volu-
ptatis in evolvendo, quantum publice adtulerit fructus ad imitandum.
Quoties Te audivi (audivi autem saepenumero) memoriter ea loca
adducere, prout sermonis nostri ratio postulabat, quae ille vel sa-
pienter in usum suorum civium elaboravit, vel magnifice ad poste-
rorum admirationem, toties Te memini tanta cum gratia, tanta oris
suavitate, tam eleganter ea recitare, quam ille scripserit feliciter.

Jam vero quale est illud, non solum studio et assiduo labore effi-
cere, ut hae artes essent in Te summae, verum etiam gratia et prae-
sidio, ut apud alios quodammodo essent perpetuae! Nam cum ora-
torem hunc nostrum emaculandum in me receperim, (recepi autem
diligenter, cum tanti auctoris celebritate, tum Tui nominis religione
non mediocriter permotus) nihil a Te non est elaboratum, ut prodi-
ret tum ornatissime, tum etiam emendatissime. Proinde DEMO-
STHENEM Tuum omni officiorum beneficiorumque genere demereri
velles, et ut tantum jam foret in consilio tuo sollicitudinis, quantum
olim erat in exemplo auctoritatis. Non in adumbranda operis ima-
gine, non in ordinibus disponendis atque adornandis, Tuum deerat
studium aut diligentia, non hortatio ad ea loca penitius recolenda,
nbi desiderari videretur qumdam animi intentio, non in iis una reco-
lendis solertia ct auctoritas Nemo erat vel supellectile libraria,

