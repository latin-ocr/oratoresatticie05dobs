cxliv REISKII PRAEFATIO

lio, Bruckero, Lessingio‚ Bartholomaeo, VV. CC. conciliavit, qui
sua cujusque bona ita benigne, paene dixerim, mihi ingesserunt, ut
esset in iis recti et elegantis vir judicii, Oeffelius, qui rogandum me
potius censeret, suis ut vellem bonis uti, quam se, ut eorum copiam
facerem majusque se dantem, quam me accipientem, beneficium
auferre affirmaret. Quae quamquam tardioribus, aut quaestui dedi-
tis, habebitur humanitatis quaedam intemperantia, perspicaciores
tamen et liberaliores consentientem eam veritati invenient oratio-
nem. Hujus viri, cujus in laudes gestit animus excurrere, ita me
mores ejus politi, ita candor animi, ita litterae mirificae, ita latinitas
exquisita, qua suas ad me litteras condit, cepere; sed locus non
patitur: hujus igitur subtilitatem atque elegantiam judicii sibi pro-
ponat imitandam, si quis intelligat, in quo sua, in quo publica‘litte-
rarum res agatur. Nos profecto, quotquot sumus vulgo derisui,
homines navi, honorum, et mollitiei, et luxus, et splendoris, et divi-
tiarum contemtores, aetatem macris in litterulis agentes, iisque
otium, fortunas, bonam valetudinem, spiritum ipsum insumentes,
ultro etiam eramus invitandi, atque, suis ut bonis uteremur, rogandi
ab his, si qui iis, aut a fortuna oblatis, aut labore partis, sive per
negotia, sive quacumque alia de causa, ipsi uti nequeant. Nescio
enim an possessori bonorum singularium et inventu rarorum majus
etiam decus publicatio eorum afferat, quam obscura et infructuosa,
quasi in carcere quodam mancipatio, minuti testis animi, aut cupi-
ditatis bona sua prostituentis. Quid enim aliud bibliothecarii,
membranas suas venales habentes, quam lenones, puellas suas plus
licenti vendentes, et quaestum ex iis facientes Ρ Beatos itaque illos,
qui a te, Askewi, a gazisque tuis propius absunt, quibus in iis,
in tuaque humanitate et communicandi facilitate paratum est praesi-
dium! Beatos posteros‚ quibus hie fons a te apertus manabit! Bea-
tum me quoque, cui tu hoc tribueris, ut ministerio meo Taylori
schedas, viri de Demosthene caeterisque oratoribus atticis egregie
meriti, orbi litterato velles impertire. Summi a me Taylorum, sie
meritum, fieri, cum hic testor bona fide, tum in praefatione, et alibi
saepe testatus sum. In locos autem ejusdem praefationis cum in-
cides, mi Askewi, eOS, ubi de Taylori atque Marklandi, civium
tuorum, de Demosthene meritis, libere, pro sensu meo, judicandum
mihi esse duxi, tarn bene de tua, populique tui universi, aequitate
spero, ut confidam, ejusmodi locos offensioni vobis non esse futuros,
reputantibus hoc primum, humanis in rebus omnibus nihil esse per-
fectum numerisque omnibus absolutum3 deinde, privatum hoc esse
meum de vestris civibus judicium, quod nemini pro lege irrogatum
velim; et a quo praevideo fore ut bene multi in diversa discedant;
tum, paris hujus virorum clarissimorum causam ad populum illum,
quem litteris suis illuminarunt, universum nil pertinere, cujus digni-

