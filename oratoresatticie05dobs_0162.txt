cliv REISKII PRAEFATIO

copia, num in‘suis exemplis pone p. 532. illud argumentum habeants
meo quidem deest, nescio bibliopegi culpa, an ipsius typographi.
Finem denique facit hujus editionis farrago quaedam annotationum
e Budaei maxime commentationibus de Asse, et in Pandectas, con·
suta, studio cujusdam Ruberi‚ de quo haec praedicat Ioannes Opori-
nus in admonitione ad lectores, quae ultimam operis paginam im-
plet: Utinam fatis Iacobum Ruberum, divini ingenii juvenem, et
in inquirendis excutiendisque id genus autorum locis mire sedulum,
aut vivere diutius, aut meliore, dum vixit, otio frui, visum fuisset:
qui si, quod ceperat, perducere ad umbilicum potuisset, alium nos
olim Demosthenem et observationes in eum absolutiores — habi-
turos fuisse satis exploratum habeo. — Farraginem illam annota-
tionum, seu compilationem, si mavis, Io. Oporino tribuit Morhof
Polyh. T. I. p. 962. Farrago haec annotationum etiam in Wolfiana
editione servata est. De qua quid statuendum sit, neque ipse in-
quisivi, neque novi qui alius statuerit. Obiter perlustranti videntur
sic satis utiles lectu et adhuc esse, et tum temporis etiam magis
fuisse. De Iacobo illo Reubero nihil mihi constat. Annotationes
illae ultra orationem tertiam in Aphobum non procedunt. Quare
autem Oporinus hoc defunctus sit quasi perorandi officio, ratio reddi
non potest, nisi si statuamus, id quod consentaneum est, Oporinum
in officina Herwagiana correctoris partes egisse3 a quo etiam facile
fiat, ut profectae sint illae passim occurrentes meliores lectiones ibi
locorum, ubi haec Herwagiana editio ab Aldina discedit. Laudo
equidem istorum temporum modestiam, cum ad hujus saeculi jactan-
tiam specto. Turpe tum judicabant viri docti in emendatiunculis
quibusdam trivialibus exsultare, quod hodie multi faciunt. Suadet
tamen prudentia, suis quaeque auctoribus tribui, ne posteri errent,
neque nesciant, unde lectio quaeque profecta sit, num e libris bonae
notae, an ex ingenio viri docti, et cujuS, quo de auctoritate cujusque
lectionis certo pronunciare possint, sciantque, quibuscum sibi nego-
tium sit, et quos aut laudare aut notare debeant. Sed haec obiter.
Eidem Oporino tribuo aliam admonitionem, quae item in calce
Herwagianae legitur, et haec est: Hactenus collectis in Demo·
sthenem annotationibus quantum in praesens licuit, utere et-sruere.
nam et aliarum, quae in reliquas orationes pertinent, edendarum
occasionem nobis fore propediem superis bene fortunantibus spe·
ramus, una cum Harpocrationis lexico, et locorum quorundam
varia lectione ad vetustissimi exemplaris collationem a D. Petro
Danesio 10. Sphyractis industria nobis et impetrata, et, quanquam
id quidem serim, extrema quippe manu jam imposita operi, trans-
missa. -— Quam hic spem facit seu Hcrwagffls, seu Oporinus‚ de
nova, emendatiore et instructiore Demosthenis editione, ea exitu
caruit; neque in lucem, quod sciam, prodiit hic promissa collatio

