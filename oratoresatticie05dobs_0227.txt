' AD DEMOSTHENEM. ccxvii

si in puteum abjiciant. Quanquam ad hoc quidem opus meum de-
mosthenicum qui symbolam conferunt, eamque non enormem, per
minutas partes, pecuniam hi suam non perditum eunt, sed magno
cum foenore paulo post recuperatum. Ecquem non plane pauperem
gravet impensa pistolae dimidiae (cujus valor ducatum hollandicum
nondum aequat) in volumen graecum, quusmodi hoc est, sex men-
sibus ante erogata, cujus aequivalens paulo post sit recuperaturus?
Ego quidem, qui publica commoda meis privatis semper antehabui,
non spe divitiarum quaerendarum hoc opus suscepi; quae his pro-
fecto artibus non quaeruntur3 abhorret quoque animus ab impo-
stura ; etiamsi velim alios decipere atque emungere, desertus sum
ab audacia et impudentia, et calliditate. Ingenium mihi ad frau-
des huJusmodi est tardius atque stupidius, et timidius etiam. Satis
habebo, si sumtus, quos in hoc tantum, tot volumina impleturum
opus erogabo necessario, recuperavero. Lucubrationes a me hoc
in opus per tot annos impensas acres et assiduas reipublicae lite-
rariae lubens et laetus condonabo. Denique causa nulla est, cur
metuant redemtores, ne si quid humani mihi contingat, opus abrum-
patur. Quamquam enim in dies alia addo, alia muto, ut dies diem
docet, ita tamen pleraque in mundo et parato sunt, ut, si vel hodie
meum me fatum aufferat, coepta tamen tela continuari possit, uxore
non passura, aut existimationem meam minui, aut erutorum spem
falli. Praeterierant octodecim menses a publicato illo program-
mate, de quo supra 35. 22. dicebam, quum, incipiens jam de bono
successu mei conatus desperare, decernerem, paucis illis, qni pecu-
niam praenumerassent, (sex ferme numero erant) pecuniam cuique
suam remittere. Sed intercessit uxor, quae tametsi cerneret, com-
moda ipsius sua tam periculoso et ancipiti coepto minui, aut certe
in discrimen dari, me tamen hortata est, ut, confisus dei auxilio,
qui invia complanare, dubiisque et desperatis rebus insperatam sa-
lutem afferre nosset, fidem datam liberarem reique publicae ne de-
essem, et melius, quam solerem, de liberalitate hujus saeculi spe-
rarem. Ab ea igitur impulsus et permotus rem meam in discrimen
dare ausus'suim chartas emi, conduxi typographum, excudendum
opus dedi. Interim paulo plures atque plures praenumerantes co-
ierunt. Parum tamen quid est aes ab iis collatum ad id, quod mihi
de peculio meo dependendum fuit. Et profecto ni plures numero
inposterum coalescant, necesse habeo telam hanc in secundo sta-
tim volumine, posteaquam totum Demosthenis textum edidero, ab·
rumpere. Quod si tamen vel tantum ex hujus primi voluminis dis-
tractione redierit, quod satis sit sumtibus in id factis compensandis,
impiger et deo fretus stadium, quod ingressus sum, decurram, quoad
vita viresque supererunt. Secundum volumen certo certius sub
finem Septembris hujus anni 1770. prodibit. Exteri si meum sibi

vor„ 1. · 2 c

