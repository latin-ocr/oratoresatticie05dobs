xxxiv H IERONYMI WOLFII

factum reprehendo, de quo gratiam habemus omnibus iis, qui ali·
quid operae ac studii ad id contulerunt: sed factum meum narro,
καί τοι οὐχὶ τῇ τετράδι, α’λλοί μετά τὴν πανσέληνον διαμέτρησιν γενό-
μενος. Deinde si ad manum habuissem exempla Demosthenis et
Ulpiani a me correcta: facilius et consignare, et suis locis inserere
omnia potuissem. Nunc verendum est, ne quaedam aut transpo-
nantur, aut inculcentur saepius, aut detrahantur. Quae sollicitudo
ita me angit: ut ipse Basileam irem, cavendae istiusmodi confusionis
ergo: nisi et servitute et imbecillitate corporis, quod, hoc tempore,
nec pedestre iter, nec vectationem ferre potest, impedirer. Tua
autem sollertia et cura, perspecta in caeten‘s lucubrationibus meis,
non parum me recreat. Quod si D. Zwingerus Amphitheatro suo
παγκοσμίῳ καὶ ἀειμνήστῳ exornando minus occupatus esset: is unus
οὺ μόνον ἰατρὸς, ἀλλὰ καὶ φιλόσοφος ἀνὴρ, πολλῶν ἀντάξιος ἄλλων,
omni me cura liberaret. Sed cum nefas sit, graviores illius occu-
pationes, καὶ φιλοσοφωτέρας οὔσας, τοῖς ῥητορεύμασι τοῖς ἡμετέροις in-
terpellare: si vel ipse ea quae ex Luteciano et Augustano codice
excerpta sunt, pellegeris, vel, ab alio non indocto perlegenda cura-
ris: facile apparebit, quid, et quo loco, vel Demostheni, vel Ulpiano
sit inserendum, quid omittendum. Si vero per alia negotia nec
ipse praestare haec potueris, nec hominem idoneum nactus fueris,
neminem tam ingratum, tam iniquum fore puto, qui non potius
candide probet ea, quae dedimus, quam quae, necessitate coacti,
praetermisimus, importunius requirat. Et ut existant tales (sunt
enim qui metere velint, ubi non severunt: et ea exigant, quae non
dederunt: et ad suum arbitrium fieri et dici oportere omnia, som·
nient) his unum illud responsum volo : οὺ φροντὶς ἱπποκλείδῃ. Quanto
enim supercilio illi me accusarint, tanto eos animo contemnere de-
crevi: μέγα τῆς συκοφαντίας ἀλεξιφάρμακον πάλαι παρεσκευασμένος,
τὸ ἀφροντιστεῖν ἐκ περιουσίας, μᾶλλον δ’ ἐμφύτου βασκανίας τὰ μὲν
ἡμέτερα διαβαλλόντων, οὐδὲν δὲ τούτων βέλτιον ἐκ τῆς ἰδίας πολυμα-
ἓημοσὺνης, ἧςοῦ κενεώτερον ἄλλο, προφερόντων καὶ ἐπιδεικνύντων.
Atque haec, de Ulpiano, de Scholiis, de ipso Demosthene dicta, hoc
loco sufficiant. De varietate autem tanta, tamque multiplici codi-
cum, ut de veritate lectionis pene desperari queat, paulo pluribus
agendum est. Ac primum statuendum, eruditos scriptores, cum
lucubrationes suas publicarent, in singulis sententiis uno quodam
certo eloquendi genere, non pluribus ac diversis, esse usos: eoque,
quod aptissimum et elegantissimum, ex inagna et ampla verborum
copia selectum, judicarent. Non igitur tanta diversitas ab ipsis li-
brorum autoribus, sed ab eorundem corruptoribus proficiscitur, sive
librariis, sive criticis, sive scholiastis: quorum hi postremi uon tam
sua, quam describentium culpa mutationibus germanae scripturae
occasidnem dederunt. Glossemata enim, eaque aut diversis libris

