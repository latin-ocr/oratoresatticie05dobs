AD SUUM DEMOSTH. PRAEFAT. lxxxvii

Non autem inconsulto prima egreditur haec orationum Demo-
sthenicarum divisio, quam Wolfius tertiam eonstituit3 in qua etiam
parte nostrae pariter editionis demum erit reponenda. Scilicet id
factum est auctoritate praecellentissimi atque honoratissimi Viri, cui
non solum cunctas hujus editionis, verum etiam vitae meae atque
officii rationes merito suo maximo lubens submitto. Cum enim
unusquisque tomus seriem orationum complectatur, quae et argu-
menti natura, causarum ratione et genere orandi a caeteris sunt
distinctae, ct suis quasi limitibus circumscriptae3 et parum idcirco
referret, quo ordine unumquemque aut typis mandarem, aut deni-
que evulgarem: cum hoc, inquam, esset integrum, ideo maluit Vir
nobilissimus, ut has orationes emitterem primas, quae, cum caeteris
nullo genere laudis cedant, tum etiam ejusmodi sint, ut novitate
quadam lectorem eruditum delectare possint. Accidit enim, id
quod infinita fere experientia cognovimus, ut unusquisque pene in
iis orationibus, quae remp. et civitatis rationes spectant, occupatus
et quasi conclusus detineretur3 paucissimi autem nescio qua inertia
se produci sinerent vel ad contemplandam eam subtilitatem, quae
in Leptinea enitescit, vel impetum illum et violentiam, quae in Mi-
diana dominatum neque porro intelligerent, quibus aculeis, quam
arguta oratione, et quanto eloquentiae flumine, perniciosis legibus,
cujusmodi erant illae ab Aristocrate, et a Timocrate rogatae, elo-
quentissimus ille dvis, reip. causa, restitisset.

Volumen interea IL, sive tomus ille, qui AEschinis orationes tres,
et duas Demosthenis ἀντιπάλους, sc. de perperam obita legatione
unam, alteram de corona complectitur, magna ex parte jam est ab·

solutus. Qui ubi confectus fuerit, simili lege et conditione faxo
ut distrahatur.

Monendus es porro, amice lector, nobis jam institutum esse se-
cundis consiliis, quae aliquando ratione vincunt, telam hanc, quam
texere occoepimus, in quinque sive partes, sive volumina dispescere.
Auctor ipse, non Wolfiano magis consilio, quam genere concionum,
quadrifariam distribuitur. Quo igitur absoluto, tomus ille postre-
mus accipiet, inter alia, monumenta, quae Vett. scriptores de vita,
scriptisve Demosthenis etc. literis consignarunt: Ulpiani, aliorum-
que, quae comparari possunt, scholia ad textum accommodata, et a
mendis repurgata: novam adnotationum scriem, si qua forte occur-
rant vel explicatius confirmanda, vel in melius mutanda: MStorum
lectiones varias, quas in notis nostris non attigimus: Indicem deni-
que atticum locutionum uberrimum atque accuratum.

Patiatur aequo animo lector meus se a me denuo obsecrari, uti no-
lit vel MStorum, si qua fuerit, notitiam, vel in Demosthenem obser-

