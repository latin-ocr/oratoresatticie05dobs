xiv ALDI MANUTII PRAEF. AD DEM. SUUM.

ennium desideranti tibi orationes Demosthenis, brevi me informa-
tas mea cura publicaturum recepi. Sed tot id mihi tentanti acci·
derunt impedimenta, ut persaepe excudi coeptas intermiserim, Carte-
romacho etiam nostro demirante‚ illudque J uvenalis saepe repetente,
Diis ille adversis genitus fatoque sinistro, cum etiam admodum quam
pauca earum orationum exempla imprimenda curaverim, idque co-
actus, quod in nullo ante accidit volumine excuso in thermis nostris.
Quorum omnium est mihi optimus testis Angelus Chabrielus patri-
cius Venetus, excellentis vir ingenii, et in utraque lingua doctissi-
mus, Demosthenisque studiosissimus, qui a me hoc opus quotidiano
fere, ut ait ille, convicio, ut jam excudendum curarem, efflagitabat.
Quanquam et illud servasse videtur fortuna, ut, quemadmodum felix
ille semper fuit eloquentia, et aeternitate scriptorum suorum, ita
nescio, quomodo pulcherrimus hic liber omnium, quos imprimendos
vel latine vel graece curavimus, exit in publicum ex aedibus nostris.
Quamobrem si serius ad te venit, quam et tu volebas, et ipse desi-
derabam, non mihi velim imputeS‚ sed Demosthenis infortunio,
quem summo cum labore et industria fecisse, quae fecit, omnia, le·
gimuS. Rursus pulcherrimis characteribus et perquam decenti
forma, habituque, nec non castigatissimus, exit in manus hominum,
ὡς κατὰ τὴν παλιγγενεσίαν, non tamen industriae nostrae, sed assiduis
curis adscribas, quam illius gratiae, et felicitati, quam semper in suis
habuit lucubrationibus. Has vero Demosthenis orationes, Clari
doctissime, nomini tuo nuncupatas, ex Neacademia nostra emittimus,
ob multas causas, sed praecipua est singularis benivolentia in te
mea, ob miram probitatem tuam, et doctrinam, bonarumque litera-
rum cognitionem. Tum quia in inclyta ista urbe alumna virorum
nobilium Epidauro, cui nunc Rhacusae est nomen, et latinas, et
graecas literas profiteris, instituisque juventutem istam eloquentiae
studiosam arte dicendi, quod duce Demosthene, et te interprete,
quam facillime consequetur. Id quod eo etiam feci libentius, quo-
niam si cuipiam reipublicae Demosthenis orationes die nocteque vol-
vendos accurate existimo, isti existimo. Nam etsi viros omni vir-
tute praeditos, et prudentissimos habet, quales vidi ipse Venetiis Da-
nielem Restium secundum apud Venetos fungentem legationis offi-
cio, et Petrum Mentium Restii collegam, tamen praeceptis quam
optimis oratorum omnium Demosthenis facile principis, quanta
tyrannis, et Philippis habenda sit fides, non obscure cognoscet.
Nam cum aliis plurimis rempublicam Atheniensium admonet divinus
orator cavendum esse a tyranniS, qui sint natura rerum publicarum
inimicissimi, ut lupi ovium, tum his verbis in prima pro Olynthiis
oratione: καὶ ὅλως ἄπιστον οἶμαι ταῖς πολιτείαις τ’] τυραννὶς ἄλλως τε
κᾷν ὅμορον χώραν ἔχωσι. hoc est: et omnino tyrannis infida res est
rebuspubl. praesertiin si vicinam illi regionem habuerint, et in se-

