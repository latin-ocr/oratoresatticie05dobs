AD Ei). DEMOSTH. PARISINAM. xxix

tempestivis et labore immoderato, partim ex communium et publi-
corum incommodorum acerbitate contr-acm, supremum vitae diem
obiit. Quo mortuo spes omnis hujus editionis absolvendae omnibus
mortalibus praecisa est, praesertim crescentibus in dies discordiis
civilibus, et post superiora mala sedata ac sopita (non enim dicam
exstincta) novis subinde aliis gravioribus suborientibus, quibus non-
dum etiam hodie defuncti sumus. Ita cum Demosthenis editio in-
choata multos annos mansisset: Io. Benenatusâ€š totius instrumenti
typographici successor, matrimonio cum vidua contracto, factus,
partim sua sponte, partim hominum tam longam incoepti operis in-
termissionem querentium et aegre ferentium vocibus assiduis vi-
ctus, consilium tandem cepit operi inchoato, et deposito, et ut ita di-
cam, conclamato, subvenire. Qua in re cum sibi adjutorem aliquem
adhibendum esse existimaret, qui et vellet et posset ei rei operam
aliquam navare, se ad me potissimum contulit: quem et publicis
commodis libenter inservire cognoverat, et plurimum sibi in negotio
suscepto prodesse posse existimabat. Ego, quamvis in aliis rebus
a me institutis occupatissimus, homini amico, praesertim in re tarn
praeclara, deesse nolui. Itaque continuo reliquam partem exempli
impressi, ad cujus oram et scripturarum contextus Demosthenis va-
rietates a Morelio adscriptas, et scholia illa Graeca nondum im-
pressa, transcripta fuisse supra dixi, diligenter atque attente relegi,
. ac recognovi. Ac scholia quidem illa, quae propter Morelii obitum
immaturum erant adhuc confusa, et perturbato ordine collocata,
ita ut, quo pertinerent, non facile quivis interdum cerneret, suo
quaeque loco digessi atque in ordinem redegi : et Ulpiani commen*-
tarios in editionibus vulgatis corruptissimos, quoad ejus fieri debuit
ac potuit, castigavi atque emendavi. In contextu vero Demosthe-
nis recognoscendo viam mihi jain a Morelio praemonstratam secutus
sum, simulque Benenati voluntati morem gessi, ut nihil prorsus a
vulgata et recepta scriptura mutarem : sed omnes dissimilitudines
vel ad oram libri adpingendas, vel in calce collocandas curarem.
Qua quidem in re tanta fuit Benenati religio, cui facile assensus
sum, ut lectiones et interpunctiones vulgatas nonnunquam vitiosas
retinere maluerit, dummodo earum emendationes vel in margine,
vel in calce libri repraesentarentur, quam cuiquam malevolo ullam
justam reprehendendi ansam relinquere. Meminerat enim, de mea
Ciceronis editione, qui sermones hominum partim imperitorum,
partim iniquorum fuissent, curn dicerent, me nimium mihi juris in
Cicerone emendando assumsisse: non oportuisse a lectione recepta
discedi: satis fuisse lectionis varietates et scripturas in antiquis
codicibus repertas, aut quantumvis probabiles conjecturas, in anno-
tationibus locari. Ne quid igitur in Demosthene quicquam tale a
nobis esse factum queri possit, (quamvis hominum invidorum et in-

