xxx 10. BENENATI PRAEFATIO

doctorum sermones semper contemserimus, et nostram in Cicerone
emendando industriam doctis omnibus probatam esse compertum
habeamus) ita religiosi, ut dixi, in hac editione fuimus, ut lector
hoc sibi certo promittere queat, et Demosthenem omnium, qui un-
quam editi sunt, emendatissimum, Gulielmi Morelii, Io. Benenati
opera, nonnihil etiam mea, quod quidem in mea manu fuit, nunc se
esse adeptum, et nihil tamen, quod quisquam vel malevolentissimus
criminari possit, in eo esse immutatum. Haec te, lector, scire volui
priusquam ad Demosthenem legendum tuum studium conferres.
Si qua operarum errata sunt, alienam culpam praestare non debemus.
Vale et hoc labore fruere. Lutetiae anno clo. Io. LXX. Kalend.

Febr.

ΙΟ. BENENATUS TYPOGRAPHUS

Lectori.

CUM duodecim abhinc annos Gulielmus Morelius Demosthenem,
oratorum omnium facile principem, typis mandare coepisset, et hanc
editionem primum turbulenti reipublicae motus, bellaque intestina,
et difficultas rei familiaris ex malis communibus nata, intermittere
coegissent: deinde eJus viri mors brevi consecuta totam rem ita
impedisset, ut perexigua et perquam tenuis spes ejus de integro
aggrediendae relinqueretur: nobis tandem, anno superiore, Gregorii
Nazianzeni ab Iacobo Billio Brunaeo, S. Michaelis in Eremo ab·
bate, viro literis graecis et latinis, omnique doctrina liberali perpo-
lito, in latinum sermonem conversi editione absoluta, in mentem
venit, Demosthenem, quem ab omnibus graecarum literarum studio
deditis valde amari atque expeti sciebamus, aliquando repetere,
ejusque editionem inchoatam relictam absolvere. Cui oneri susti-
nendo cum humeros nostros invalidos esse facile intelligeremus,
sive sumtus in eo negotio faciendus, sive difficultas in exemplo re-
cognoscendo, et scripturarum varietatibus considerandis, ac scholiis
ordine disponendis, spectaretur, auxilium ab aliis nobis petendum
esse existimavimus. Et quod ad sumtum quidem attinet, hunc
nodum non tam cito, neque facile expedivimus: altera autem diffi-
cultas non multo minor restabat: qua qui nos libentius, aut facilius
levaret, quam Dionysius Lambinus, literarum graecarum professor
Regius, non videbamus. Itaque cum ad eum confugissemus, ab
coque petivissemus, ut nobis tanto oneri ferundo imparibus opem
ferret: ille continuo, pro sua erga omnes humanitate, et pro suo
in literas et literarum studiosos amore, de quibus bene merendi ne-
que finem, neque modum ullum facere potest, quamvis esset in
aliis rebus, iisque difficillimis et utilissimis rci literariae futuris oc-
cupatus, nobis operam suam pollicitus cst ct promissum exsolvit.

