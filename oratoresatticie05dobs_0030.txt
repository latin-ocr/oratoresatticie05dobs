xxii Ι. BERN. FELICIANI PRAEFAT.

ricum profectus ad undarum fragores calculis etiam in ore sumtis
pronunciare orationes asuescebat, quo postea et clarius verba pro-
ferret, et tumultibus populi non exturbaretur? Quid, curn gladiis
de tecto suspensis, ita pene, ut humeros attingerent, domi se ad di-
cendum exercebat, ne gestu humeri incomposito actionem corrum-
peret, nonne animos hominum capit? Hanc igitur pronunciationem,
cui praecipue sibi incumbendum censuit hic auctor, cujusque prae-
cipue gloriam videtur appetivisse, praecipuum quoque in ejus ora-
tionibus locum obtinere existimandum est, ut cum eas legimus, non
modo coeteris aliorum omnium anteponamus, sed quia pronuncia-
tionem auctoris animo concipimus, ipsas se ipsis quoque esse admi-
rabiliores judicemus, et plus, quam legamus, intelligamus, et licet
vox ejus non audiatur, semper tamen adversarii ejus voce illa aures
nostrae personent, quid si ipsum audiremus P ut non immerito Ma-
cedonum rex Philippus, contra quem acriter semper invehebatur,
cum ei recitatae orationes aliquae ejus essent, neque se alium quem·-
piam, quam ipsum, in bello adversum se consultorem fuisse electu-
rum dixerit. orationesque ipsas ob vim actionis, quam prae se sere-
bant, cum Isocratis quasdam athletis e palaestra similes sibi videri
asseruisset, militibus comparavit, quippe cum ita urgeant rem sem-
per, ita instent, ita vero certamine, et non umbratili semper utan-
tur, ut terrere veritate ipsa et cogere videantur. Tametsi mihi
quidem etiam, dum lego Demosthenem, arrogans illa Gorgiae, et
Protagorae, aliorumque veterum sophistarum professio non admo-
dum absurda apparet, qui discipulis suis pollicebantur se eos esse
arte sua civilium agendarumque rerum peritos esse effecturos. nam
si id intelligere volebant, si quis recte praecepta artis fuisset se-
cutus, atque ex eorum praefinitione in civitatibus opportune deli-
berationes, et judicia, vel etiam demonstrationes pertractasset, eum
non mediocrem civilem peritiam in orationibus suis prae se laturum,
quis non videt, ut omittam interim inventionis acumen, dispositionis
apta momenta, elocutionis diluciditatem, et gravitatem, ac demum
actionis summam vim, qua tanquam spiritu quodam reliqua omnia
noster hic orator animavit, tantam in scriptis ejus ad vitae humanae
actionem pertinentium sententiarum copiam inesse, ut sapientissimi
philosophi munere fungi videatur? tantam morum civitatum, et re-
rum publicarum administrationis peritiam, unde salus ipsis compa-
retur, unde periculum et pernicies impendeat, ut ex eius lectione,
si quis diligenter advertat, tarn, pene dixerim, ad res agendas in-
structus unusquisque possit discedere, quam ex quovis accuratissimo
historico? Sed haec hactenus, ne ineptus existimer, si laudes ejus
dicendo illustrare videar velle, qui dicendo omnium pene laudes
obscuravit. Haec enim ca de causa dicta a me sunt, ut eloquentiam
sicut propria laude fraudandam non esse, ita sua tantum posse esse

