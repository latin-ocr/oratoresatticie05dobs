xxxviii HIERONYMI WOLFII

virili elaborandum. Id quod in hunc usque diem facere non de-
sisto, majore omnino contentione, (si quid amicorum reprehensioni-
bus credendum est) quarn vires ac valetudo mea patiuntur. Cum
enim docendi provincia me plus satis exerceat, quicquid reliqui
temporis datur, id universum, saepe genio defraudato, legendo, me-
ditando, scribendo consumo. Quod cur faciam, si quis me rogat,
verissime respondeo, nie sine magna animi molestia non aliter posse
facere: sive quia sic assuevi, et natus fortasse ad aerumnas sum;
sive quod (ut Plinius dicere solebat) omne tempus perire existimo,
quod studiis non impendatur. Ac potuissem quidem, et haud scio,
an debuissem etiam, hanc sedulitatem in alio vitae genere consu-
mere, quod plus et fructus haberet, et dignitatis. Sed quia serum
est post facta consilium, Spartam, quae mihi obtigit, ornare studeo.
Anno igitur superiore Isocratem in publicum edidi a me conversum,
qui etsi propter necessariam festinationem et alias incommodationes‚
non sic emendari potuit, ut vel mihi ubique satisfaceret: ea tamen
liberalitate amplissimi et prudentissimi Senatus Norimbergensis
(quus honorificis de me judiciis non minus debeo, quam munificen-
tiae, ac semper debebo) eo candore doctorum est exceptus, ut me
non ideo poenitere debeat illius lucubrationis, quam nunc succisivis
horis secundae editioni adornare conor, ut tantorum virorum favore
et eruditorum approbatione dignior aliquanto videatur. In quo au-
tore cum tyrocinium non inauspicato fecissem, ac majus opus aggre-
diendi tempus esse videretur, non magnopere sum adversatus Ioan-
nis Oporini, doctissimi viri, mihique amicissimi, judicio, qui Demo-
sthenem latinum jam multis annis a studiosis flagitari indicabat. A
quo opere eo minus abhorrebam, qnod jampridem ejusdem autoris
non modo quasdam orationes ingenii exercendi gratIa converteram,
sed et locutiones minus pervulgatas, et sententias omnes insigniores,
in peculiare volumen contuleram: et assiduitate diligentiae fretus,
me navare aliquid atque efficere posse sperabam, quod boni et docti
viri approbaturi essent. Neque tamen non providebam malevolorum
quoque calumnias, et importuna sciolorum judicia, quae tam multa,
tarn variar, tam inter se discrepantia sunt, ut ea persequi et refutare
sit infinitum. Delibanda tamen pauca mihi sunt, ut mei mihi consilii
ratio nonnulla constitisse videatur. Ac primum eorum sollicitudo, qui
metuunt, ne adolescentes conversionibus freti, graecas litteras negli-
gere incipiant, ita mihi videtur inanis, ut studiosos adolescentes nulla
ratione magis incitari posse ad graecas litteras discendas existimem,
quam si prospiciant, se fidelium interpretum auxilio, quasi compen-
diaria via, sine magnis molestiis et difficultatibus ad elegantissimae et
eruditissimae linguar¹ jucundissimam simul et utilissimam cognitionem
perventuros. Quos enim prius fortasse nec a praeceptoribus, nec
copia librorum satis instructos, dcsperafio retardabat, ii fiducia in-

