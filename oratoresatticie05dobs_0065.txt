AD SUUM DEMOSTH. PRAEFATT. lvii'

filios vita caelebs negarit, neque nostrae gentis atque nominis quis-
quam superstes nobis fore videatur, libri nostri liberum loco nobis
esse debent, quibus Wolfianum nomen ab oblivione posteritatis et
ab interitu vindicetur. Quo magis etiam opera danda est, ut cum
laude et gloria potius, quam cum ignominia et probro id fiat. Non
me fugit, quid causari possis : multis ⁴jam annis tibi ad haec studia
vel respiciendi otium defuisse: domi cum sis, totius diei discursa-
tionibus ad aegrotos defatigari: saepe etiam a nobilitate vicina et
principibus evocatum a libris prorsus abesse. Seio ista, et honestas
istas occupationeS‚ cum praemiis autoritatis et gratiae conjunctas, tibi
gratulor. Sed idem non concedo, te occupatiorem esse C. ,Julio
Caesare, qui eodem tempore bellum Gallicum et gessit, et descri-
psit. Multi dantur, hyberno praesertim tempore, contractioribus
diebus, ad studia reditus: et cum omnia non modo philosophorum
et medicorum, sed oratorum etiam, inter quos praecipui tui fuere
Camerarius et Sturmius‚ dicta, celeritate calami pene incredibili sis
assecutus, fieri nullo modo potest, quin illa ita alte animo tuo sint
infixa, ut nulla possint oblivione deleri, easque radices egerint, ut
solida eruditio, et fructus eruditionis, judicium, inde pullularit et
effloruerit. Etsi enirn, me autore, paulo serius ad utramque Iin-
guam et ingenuas artes discendas accessisti, tamen Deus conatus
tuos, et diligentiae assiduitatem ita fortunavit, ut longe et diutius et
felicius et constantius sub praestantissimis agonothetis in isto lite-
rato stadio, in celeberrimis, inquam, Germaniae et Galliae Acade-
miis, ita decurreres, ut ordinatim honores petereS, et magna cum
laude laureolam consequereris. Quare nihil tibi justae excusationis
relictum est, cum, quod ego postulo, id tu praestare et debeas, et
facile possis. Si vero gravior aliqua causa te impedierit, illud certe
negari abs te mihi nolim, ut doctorum, quos variis in locis habes
amicos, et saepe ipse convenire, et ab iisdem conveniri soles, judicia
exquiras, eaque libere aperteque ad me perscribas. Minus enim
apud te, quid sentiant, dissimulabunt, qui offensam animi mei ali-
quam fortasse vererentur, si eadem apud me expromenda essent:
sine causa illi quidem. Is enim ego sum, qui inter calumniatorem
et monitorem plurimum interesse censeam. Nam hic quidem ex
benevolentia et reipublicae literariae studio errata sine acerbitate
animi et contumelia verborum reprehendit μετ’ ἐλέγχων καὶ ἀποδεί-
ξεωνε ille ex invidia et odio ea vituperat, quibus non edit meliora:
sed eo magnum virum se visum iri putat, si eos incessat, quibus in-
genii monimenta nominis aliquid et gratiae et autoritatis etiarn pe-
pererunt. Vale. Augustae Vindelicorum. VI11. Cal. Maii, Anno a
restituta humano generi salute, M. D. LXVIII.

vot. 1. Ιι

