'AD SUUM DEMOSTH. DEDIC. lxxvii

vel ullo ad hanc rem aut usu aut consilio paulo instructior, cujus
Tu fidem non implorasti. Postremo in quodam colloquio, cujus-
modi consuetudine me honorare soles, cum de MStorum usu et.
praestantia sermo inter nos haberetur, atque in mentionem incide·
remus vetustorum exemplarium, quae in instructissima Bibliotheca
VIENNAE AUSTRIACAE adservantur, (idque memini me secisse do-
lenti potius similem, quod propter vel itineris longitudinem, vel rei
ipsius difficultatem, nostrorum hominum paucissimis eorum usus
aliquis contingeret, quam optanti, neque exspectanti, fore, ut mihi
aliquando contingeret) Tu protinus ea, qua merito eras apud AU-
GUSTISSIMAM IMPERATRICEM gratia, curasti, ut mihi necopinanti
depromeretur exemplar et aetate et sinceritate spectatissimum, at<
que ad nitorem Tui DE MosTHENIS accederet quasi cumquS, istius
membranae varietas, summa, quam vidi, et morosa diligentia exa-
ctissime descripta. Ita res maximas imperii, et gravissimas nostrae
reip. curas cum literarum fortunis temperast13 atque ea studia, quae
per hosce aliquot annos summa cum inclementia nonnulli ne in otio
quidem patienter adspicere solebant, Tu interea in maximis muniis
exercitatissimus, non solum diligenter excolere, verum etiam utiliter
propagare potuisti.

Scilicet a Te ereptum iri illud noluisti, quod est in isto fastigio
diguitatis pene exoptatissimum. Noluisti tantum apud Te valere
auctoritatem diuturno usu confirmatam, ut non in commovendis
studiosorum ingeniis, et posterorum simul usui, Tuaeque consuleres
immortalitati. Nam uti nullum est magno viro impendii genus di-
gnius, nullum honorificentius, quam quod erogatur in posteros, eas-
que arbores conserere, quae et alteri aetati sunt profuturae: ita
nulla est sincerior ratio laudis atque honestatis, quam praedicatio
eorum virtutis, qui cultissimas disciplinas apud retroactam aetatem
vel excitaverunt beneficiis, vel exemplo confirmarunt, vel propaga-
runt denique consilio et prudentia. Curasti igitur, ut Te ita po·
steritas sentiret, uti nos hodie non nisi de optimis sentimus. Eadem
illa aetas, quae caeteras res deterere aut obruere solet, Tuis semper
aliquid additura est laudibus, suumque suffragium adponet, non
huic tantum orationi nostrae, vemm iis etiam, quae, nescio an magis
pudoris T ui conscientia permotus, an tenuitatis ingenii nostri, sentio
tantum, eloqui non audeam.

Neque ab iis sane, qui negligunt omnem hanc rationem erudi-
tionis atque ingeniorum exercitationem, vere illud dicitur, parum
ad vitam atque ad remp. proficere, cultissimas licet, disciplinas, in
quibus omnibus remissio quaedam animorum et liberalis solummodo
oblectatio quaeritur3 neque par esse, ut ea studia, quae politioribus
in artibus, atque in quadam elegantia literarum versantur, aut no-
strum otium in iis excolendis, aut vestrum favorem in prorogandis

