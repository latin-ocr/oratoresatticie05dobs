lxxviii 1. TAYLORI

exercerent. Clamant ingenii facultates, parum in se esse lauda-
bilis, si iis, qui eas in se habent, iisve, quos delectare possint, sint
jucundae, ni humano etiam generi essent quodammodo fructuosae:
pre-inde negligendam esse prorsus, aut exterminandam potius, elo-
quentiam, maxime autem cascum illam, et exoletam, et antiquorum
solummodo literis inclusam, cujus si non omnis, at praecipua saltem,
laus in delectu verborum, in decore clausularum, et in quadam
ubertate orationis continetur.

Esse quandam incredibilem jucunditatem suavitatemque in eo
genere literarum, quae etiam occupatissimos percellere solet, nisi
earum artium, quibus ad humanitatem informamur, plane rudes
fuerint, neque ego negare possum, qui in antiquae eloquentiae au-
ctoribus expoliendis aliquam aetatis partem contriverim, neque apud>
Te confiteri pudet, qui me, ut id constanter facerem, tantum omni
beneficiorum genere impulisti, quantum incendisti hortatu atque
auctoritate. Quid enim tam potest esse cognitu jucundum, quam
gravissimis sententiis atque omni ornatu verborum distincta oratio
et perpolita: ATHENIENSIUM praecipue, a quibus summa dicendi
vis et inventa et perfecta esse creditur: atque ejus demum scri-
ptoriS, qui felicitatein excogitando, in explicando atque ornando ni·
tore, tantum caeteris in ea urbe praestitit, quantum ea ipsa omnibus
omnino nationibus antecellere judicatur?

Sed neque'in isto genere laudis, si quid sit tamen in apta colloca-
tione verborum, et in numerosa conformatione orationis laudan-
dum, istorum hominum Excellentia passa est se contineri: neque
ad Rempublicam adtulerunt infructuosam ingenii culturam, vel ii,
qui in ista disciplina enituerunt, vel ii, qui eorum monumenta cum
aliqua animorum attentione contemplantur. Quis enim nescit, mul·-
tum utique conferre ad moderationem civitatis diligentissimam per-
vestigationem earum omniumrationum, quibus hominum mentes
vel ad iram, aut odium, aut dolorem incitantur, vel ab iis reflectun-
tur? Verumtamen, quae de naturis hominum et de vi omni humani-
tatis accurate in scholis disputantur, exarescant plane necesse est,
nisi exsistat quidam, qui ea mentibus hominum ac sensibus, forensi
usu, et gravitate quadam orationis, accommodare possit. Arma
illa vel inflammandis animorum motibus vel extinguendis, scitissime
quidem in umbra cudi potuerunt: in acie vero reipublicae non pote-
runt utilite: nisi ab oratore geri. Deinde, si eorum laudamus in-
dustriam, qui de legibus jubendis aut vetandis, de perspiciendis ra-
tionibus constituendarum regendarumque civitatum, de sociis, de
vectigalibus, de omni reipublicae genere, caeterisque, sine quibus
hominum societas aut esse, aut bene administrata esse non potest,
quidquam literis mandarunt, quorum omnis, necessaria quidem,
cognitio in exilitate quadam doctrinae, et quasi in lineis reipublicae

