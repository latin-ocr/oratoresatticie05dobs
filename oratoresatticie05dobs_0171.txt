AD DEMOSTHENEM. clxi

Aldino, quem etiam reliquae editiones, praeter VVolfianam, ornnes
servarunt. Prima Wolfiana, qua careo, si epistolas Demosthenis
non tenet, de quo viderint, quibus copia primae Wolfianae est, prima
dedit eas Parisina. nam in epistolis Demosthenis finit haec editio.
mantissae loco adjectae sunt variae lectiones et notae in orationes
Demosthenis et in scholia Ulpiani. Videbimus de his paulo post.
Instituit Morellus orationes Demosthenis in paragraphos dividere,
quibus numeri sui sunt in margine interiori appositi. In exteriori
sunt iidem numeri scholiis additi, quo statim inveniri posset, quo
scholium quodque referendum esset3 variae lectiones ad textum
pertinentes occupant marginem interiorem, exteriorem autem eae,
quae ad scholia redeunt. Pars ea, quam curavit Morellus, multis
modis praestat parti posteriori a Lambino curatae. Chartarum ipsa.
forma novum, sed deteriorem dominum et gubernatorem prodit.
Chartae in parte Moreliana sunt firmae, et candidae, in parte ea, cui
praefuere Lambinus et Benenatus, sunt tenues, flaccidae, bibulae,
sordidae. In priori parte non satis mirari possum demonstratam a
Morello diligentiam, ad minutias saepe delabentem3 obsiti sunt
spississima copia variantium margines illius primae partis3 codices,
unde quaeque lectio esset sumta, indicati. In parte LambIniana
multo rarlores varietates lectionis, et quae tandem afferuntur, earum
paene ubique reticetur auctoritas; pleraeque harum sunt aut ex
Aldina, aut ex Obsopoei codice, (de quo post) aut Felicianea, aut e
Manutiana, aut ex alio quopiam auctore, conquisitae; rarissimae
sunt, quas suspiceris e codicibus regiis Parisinis esse haustas.
Nescio an Lambinus eos nunquam inspexerit, sive quod laborem
defugeret, sive quod eorum copia ipsi negaretur, quod credibile non
est. Pars Moreliana emendatissima est, vix unum aut alterum
sphalma typogr. in ea memini deprehendere. Pars contra Lambi-
niana mendis scatet et numero plurimis et foedissimis. In Morello
intemperantiam diligentiae notess* in Lambino incredibilem secor-
diam et inopiam. Morellus codicum suorum vel quisquilias ipsas
corrasas nobis ingessit, Lambinus ne gemmas quidem inde conqui-
sivit, dissimillimus decessori successor. saltim demonstrasset unde
lectionem quamque sumsisset. Jam vero nescias quid codici msto,
quid impresso, et cui, quid ipsius Lambini debeatur ingenio, aut
Wolfii; nam et ejus conjecturas, auctore tacito, alias in margine
Lutetianae, alias in indice retulit. Index hic non meras conjecturas
Lambini praebet, quod Taylor opinatus est (raras quidem illas tenet)
sed plerasque lectiones Aldinae aut aliarum vetustarum editionum;

* Taylor (ad p. 231. 36.) editionem Parisinam prae coeteris minutiarum prodigam
appellat. (Τ. 11. p. 164. 1.) Editio Beneuati longe optima, quod ad contextum at-
tinet. Markland ad p. 304. 19.

VOL. 1. «τ

