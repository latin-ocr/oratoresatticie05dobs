xxiv l. BERN. FELIC. PRAEF. AD SUUM DEMOSTH.

in locum ejus successisti, et ingenio, et studiis plane eum referas,
eandemque morum probitatem prae te feras, ut non tam dignitatis,
quam propositi, atque animi etiam ejus successor fuisse videaris, ni-
hil vereor, quin eam exspectationem, quam ille de se apud omnes
concitaverat, sustinere ac tueri etiam magnifice possis. Suscipies
igitur in praesentia Demosthenem, ac quoties eum in manus sumes,
frequenter autem id facturum te esse non dubito, non tam summum
oratorem, quam maximum etiam amoris in te mei judicium sumere
te existimabis. Vale.

Studiosis S.

CUM Demosthenis orationes ad commodum vestrum parva hae
forma excuderentur, in tres patres eas dividendas censuimus, ne, si
uno volumine omnes fuissent comprehensaeâ€š in tantam magnitudi-
nem excresceret liber, ut vana omnis utilitas fieret, quam ex forma
hac eratis habituri. Apte autem incidit, ut absque ulla nisi parva
admodum veteris ordinis mutatione facta divisio sit. Nam in prima
parte deliberativae omnes positae sunt, eo quo prius erant ordine
collocatae. atque id merito quidem, propterea quod par erat, ut
consultandi, et deliberandi Rhetoricae specieS, quae prima et gra-
vissima, maximeque ad civitates regendas necessaria est, primum
etiam in ordine locum obtineret. His et deliberativa exordia, et
duas demonstrativas orationes subjunximus, quae in finem libri in
Veteri impressione rejecta fuerant, illa, quia ad idern genus specta-
bant, has, quia, cum adeo paucae essent, ut nullum volumen confi-
cere per sese possent, sed alicui ex aliis tanquam appendix anne-
ctendae essent, ei annecti commode posse videbantur, quod minimum
omnium erat futurum. Secunda pars judicialibus iis tantum dicata
est, quae vel de decretis et legibus praeter leges latis, vel de lega-
ti0nibus male actis, vel hujusmodi aliis publicis causis scriptae sunt.
Tertia caeteras omnes complexa est, quae ad tutelas, haereditates,
mercaturas, atque id genus privata commercia attinent. Haec
enim tertium, quemadmodum publica secundum, locum sibi merito
vendicant. nam sicut privata publicis, ita judicia esse inferiora deli-
berationibus debent. quippe cum judicia sint, quoe nontam ea, quae
ex legibus, quam quae ex deliberationibus constituta sunt, si recte
gerantur, honoribus, si male, poenis cives afficiant. Tres autem
hae partes diversas lectiones, quae in contextu asterisco notatae sunt,
suas quaeque in calce repositas habet. Errata vero, quae inter ex-
cudendum contigere, in calce tertiae omnia omnium partium resti-
tuenda curavimus. Valete..

