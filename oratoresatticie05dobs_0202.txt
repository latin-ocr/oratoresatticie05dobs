cxcii REISKII PRAEFATIO

vetustiora initio perquam copiosa sunt, sed quo magis procedit
opus, hoc magis decrescunt, In extremas orationes ad privatas
causas pertinentes, paene nulla sunt, et quae sunt, ex Harpocratione
sunt decerpta. In Olynthiacas autem, Philippicas, suasorias, de
corona, et de falsa legatione, copiosiora sunt; multa habent ine-
dita, in ipsa editione Parisina deficientia, quae scholia habet editio-
num omnium locupletissima. quae Bavaricus habet edita scholia, ea
multo hic leguntur emendatiora, quam vulgo in libris impressis.
Scholia recentiora a manu alia, pinguiori et minus eleganti ad-
scripta sunt orationibus duabus, pro corona et de falsa legatione.
Horum recentiorum scholiorum pleraque sunt inepta, luce publica
indigna, a Moschopulo, ut mihi videtur, profecta. Sed in hac
parte, quae istas, quas dixi, duas orationes tenet, codex hic Bavari-
cus usu est maxime detritus, propemodum laceratus, et obscuratus,
ut paene dilabatur prae vetustate, et manuum sordibus. Tanto mun-
dior est pars posterior, in qua sunt causae publicae et privatae, ut
pars haec paene intaeta a manibus tractantium videatur. Sed in·
gens est in hac parte lacuna per plures paginas procedens. Ja-
cuerat codex in loco humido. quo factum est ut pars quaedam com-
putruisset. haec sarta postmodum est a manu recentiore, non in-
ficeta quidem illa, minus tamen, atque vetusta est, eleganti, nescio
unde. Post Demosthenem sequuntur Plutarchi vitae parallelae ali-
quot, ab eadem antiqua manu, illa scita et venusta, sed atramento
pallidiusculo‚ ut aegre legantur. In extremo fine legitur Synesii
disp. de insomniis cum commentario Nicephori Gregorae, a manu
scripta multo antiquiore, in chartis longe aliis, literis horridioribus,

cum nescio quibus ex Aristotele fragmentis.

SECT. XX.

De codice Mem-manniam.

GERARDUs Meermannus, Vir et honoribus et meritis de J ur1s
prudentia nobiliori illustris, e bibliotheca sua codicis demosthenici
copiam mihi fecit, tenentis cum quatuordecim philippicis etiam
duas adversus AEschinem. codex est in charta bombycina exaratus,
manu, non illa quidem inelegante, sed indocta, superiori saeculo, ut
videbatur, nescio quo e libro, non optimo quidem illo, exscriptuS.
quod cnm mihi e collatione Olynthiacarum constitisset, obrutus
aliis multis negotiis, cito remittendum duxi codicem ad dominum.
Specimina tamen ejus in libello variantium dabimus. Gratia tamen
humanitatis mihi in hoc codice communicando demonstratae nihilo
minor penes nos domino codicis manet, ac si omnium codex ille

praestantissimus fuisset.

