AD DEMOSTHENEM. clxxi

quiis legit. quotus quisque est graecum qui legat Ρ nedum ut latinum.
Ulpiani tua latina interpretatio prorsus illa est, quam nostrates pro-
verbio Jactant, quinta currus rota? Labor incassum peractus, cu-
jus nemo tibi gratias habet. Pro ista interpretatione bonum grae-
cum indicem condidisses, addidisses Harpocrationem, aut aliud
quod rhetoricum lexicon ineditum, digessisses istam tuam horridam
et inconditam sylvam variantium et annotationum, et concinnum in
ordinem redegisses3 multo sic majorem gratiam a lectoribus misses,
et multo melius eorum commodis providisses. Vitio hoc quoque dari
Wolfio jure potest, quod, quum decrevisset editionem, non aliquam
vetustiorem fideliter reddere, sed Demosthenem ad mentem suam
constitutum, a se reformatum dare, praestantissimum tamen codi-
cem mstum, quem domi paene suae haberet, in urbe quidem sua, in
bibliotheca Aug. reip. ad quam bibliothecam ipsi aditus pateret,
non consuluerit, sed prius excudendum dederit suum Demosthe-
nem, et turn demum absoluta impressione curaverit illurn codicem
ab alio conferri. Nam prius illam collationem esse factam nullo
constat indicio, cum anni notae desint utrique epistolae, tam Simonis
Fabricii ad Wolfium, quam Wolfianae illi, cui ista Fabriciana inserta
est. Possit adeo paulo quis suspicacIOr venire in illam suspicionem,
Wolfium utique usum fuisse codice illo Augustano in conscribendis
suis annotationibus, qui multa pro suis conjecturis prodat, quae in
illo codICe leguntur3 quamquam ego equidem virum optimum ea
invidia injustissima onerare nolim, ut plagiarius habeatur. Saepe
mihi venerunt in mentem conjecturae, quas postmodum in codici-
bus mstis reperi. (Ut nuper in Aristide, in quem quas octennio ante
publicaveram conjecturas meas, earum partem longe maximam a
codicibus Augustanis et Bavaricis‚ emendatissimis et optimis, con-
firmatam deprehendi, cum gaudio, et spe bona de mearum in gree-
cos auctores animadversionum libellis.) Ego vero illas non mihi
arrogavi, quae mihi cum codicibus communes erant demostheniciS‚
sed lubens, et prout par erat atque aequum, gloriolam omnem, quae-
cunque est, auctori suo, codici manuscripto, ubi repereram, trans-
scripsi. Supersunt mihi vel sic quoque numero plurimae emenda-
tiones, quarum gloria inventionis mihi propria, cum nemine commu-
nis, manet. Universe nimia festinatio bono Wolfio obfuit. Tur-
bulente omnia et praecipitate egit. Profert Wolf quoque tanquam
inventa sua, lectiones, quae jam dudum ante in vetustioribus editio-
nibus legebantur. Scilicet non habebat in chartis ordinatis benc

dispositas lectionum varietates3 quo factum, ut lectiones, quas in
aliqua vetustiore editione legisset, adhaesissent memoriae, locus,

ubi legisset, effluxisset3 ut sibi videretur suo marte invenisse, quod

memoria suggerebat. Post illam Wolfii ad Eusebium Episcopium

epistolam sequuntur ejusdem tres dedicationes priorum editionum

