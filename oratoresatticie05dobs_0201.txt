AD DEMOSTHENEM. . cxci

SECT. XIX.

De Codice Batai-ico.

POST codices Augustanos dicendum mihi superest de Bavarim,
quem illustris vir Felix Andreas Oeffelius pro sua incredibili huma-
nitate Monachio ad me misit, ejusque usum per tres annos et ultra
mihi indulsit. v. Epistolam meam ad Oeffelium in fine voluminis
quinti Animadvers. ad graecos auctores. Codex hic tenet quicquid
hodie superest operum Demosthenicorum eo ordine, quem paulo
ante exposui. Non est optimus, sed neque de pessimis, lectionem
plerumque praefert Aldinam; sed hoc in illo codice est egregium,
quod refertus est, varietate lectionum super versus et in marginibus
scripta, spissius initio, rarius circa finem. Qua in varietate haud
raro lectiones reperi nullo alio in codice a me deprehensas, easque
non contemnendas. In una praesertim oratione, non succurrit nunc
qua, hic codex ab aliis omnibus discedit mirificum in modum, ple-
nior est, testimonia dat integra, quae nostris vulgaribus libris de-
sunt, ut plane ex alio fonte manasse videatur haec oratio, quam vul-
gares editiones. Quae res mihi perquam mira accidit, ut nequeam
intelligere unde sic evenerit. Bavaricus plerumque plena et ex-
plicata dat vocabula, sine apostrophiS, contra quain Augustanus
primus, qui apostrophos amat. ut e. c. pro τοῦθ’ οὕτω dat τοῦτο οὔ·
τως. nam saepe dat οὕτως cum ς etiam insequente consona. Exara-
tus est, teste Cobero meo, cui primam hujus codicis notitiam debeo,
et qui oculis iisdem suis tam Monachii hunc Demosthenem, quarn
eroticos Florentiae vidit, ab eadem manu, quae Xenophontis Ephesii
et Charitonis Aphrodisiensis codicem Florentinum exaravit, hoc est
saeculo, ut existimatur, XII. aut XIII. literis minutis, sed eleganti-
bus et perspicuis lectuque planis in charta bombycina, crassa, flava,
per binas columnas. Habebat nonnulla egregia, et inventu rara
vetustatis indicia. ut clausulas in fine orationum, non tamen omni-
um, sed earum solummodo fere, quae primam et secundam classem
ex distributione VVolfiana constituunt, quibus in clausulis indicatur
numerus τῶν στίχωνε constat haec vel istaec oratio tot vel tot στί-
χοις. habet in marginibus item numeros capitum ex vetusta distri-
butione, quae capita signata erant literis alphabeti graeci majoribus
A. B, Γ. etc. In calce operis etiam has distinctiones veteribus usi-
tatas in majora segmenta seu capita una in tabella repraesentabo,
ad paginas nostrae editionis, cum absoluta fucrit. Habet item pa-
ragraphos, sed diverso modo divisas, atque in Augustano primo,
quas paragraphos ego in editione mea signo gi indicavi. Habet
tandem et scholia duplicis generis. alia vetustiora, alia recentiora.

