AD DEMOSTHENEM. cxlix

1501. editum Prudentium, cui addita sunt alia complura opuscula
argumenti sanctioris, quae recenset Fabricius B. G. T. X. p. 332.
deinde triennio Demosthenem Aldinum sub praelo haesisse, tum
magni fecisse Aldum, magnificeque depraedicasse sui Demosthenis
elegantIam, et curam in ejus emendatione positam. Chartae utique
sunt mundae, typi pro ista aetate belli, editio sic satis emendata.
Mendis quidem laborat multo paucioribus, quam pro istius saeculi
tarditate, in primis bonarum literarum exordiis, in tanta subsidio-
rum criticorum penuria, exspectetur. Imo insunt ei multae egre-
giae lectiones,quas temere ab insecutis editoribus neglectas necesse
fuit a me rursus ad lucem et usum revocari atque vindicari. Prae—
fuit enim editioni illi, id quod suspicione non prorsus improbabili e
verbis Aldi colligo, Carteromachus, vir graece latineque doctissi-
mus3 quem ab A. 1500. ad 1507. typographeo Aldino rectorem
operarum, et edendorum operum auctorem inspectoremque, quem
hodie correctorem appellant, praefuisse constat. Cur thermas ap-
pellet Aldus suam officinam typographicam, id vero non intelligo.
Nisi si id more sui saeculi fecit, quo probabile est balneum vel ther-
mas appellatum fuisse idem, quod nos hodie officinam appellamus,
interdum quoque vaporarium, quod ejusmodi officinae fornacibus in
usum operarum instructae essent, ne per hyemem ob frigoris saevi-
tiem ab opere feriandum esset. Subobscurum mihi item hoc est,
quod de paucitate exemplarium, quae excudi curaverit, admonet.
Inducit me tamen iste locus in suspicionem, quae dubium expediat,
cur Aldus eodem anno bis Demosthenem ediderit3 de quo certo
constat, quamvis rem ipsam mireris. Duae utique sunt Aldinae
Demosthenis non parum inter se discrepanteS‚ sed eundem ambae
annum praeferentes, eandemque praefationem, paginis item et ver-
suum numero inter se consentientes. In lectionibus autem saepe
a se multum discedunt; id quod statim planum faciam exemplis
prodendis, quae dubium hac de re nullum relinquant. Videtur
nempe Aldus eo, quod pauca tantummodo Demosthenis exemplaria.
curasset excudi, effecisse, ut cito ea distraherentur. Requirentibus
itaque et flagitantibus exemplaria a se satis fieri aliter non posse
videns Aldus, quam nova instituenda editione, rursus eodem anno
Demosthenem praelo suo submisit, sed diligentius, et e melioribus
codicibus, emaculatum. Prioris editionis exemplum penes Obso—
poeum fuit, et Mounteneyum, et, quod suspicor, etiam penes Tay-
lorum3 mihi nullum licuit usurpare; posterioris vidi exempla duo,
unum, quod Weimaria Bartholomaeus V. C. ad me misit, quo non
licuit mihi plusquam octiduo uti ; alterum,quod indulgentia Ordinis
Amplissimi Lipsiensis, ex ejus bibliotheca publica, toto biennio
penes me habui. Quam plurima hujus rei exempla et argumenta,
unde constet ab Aldo, eodem anno, duas, inter se discrepantes, sub

