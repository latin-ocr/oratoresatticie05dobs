AD SUUM DEMOSTH. PRAEFATT. xliii

tionibus, multis de causis accidere solet) perturbanda ac immutanda
esset. Haec igitur incredibilem ardorem primo quoque tempore
conversionis absolvendae in animo meo excitarunt. Itaque neque
noctes, neque dies conquievi, repudiatis omnium voluptatum illece-
bris, propulsatis variis difficultatibus, antequam ad optatum finem
coepti operis pervenissem. Quod quum a studiosis et bibliopolis
vehementer flagitari cognovissem, non differendam diutius editionem
esse censui. Quid enim vetat, hominibus interim et prodesse, et
gratificari? Nam si vita mihi benignitate numinis contigerit ali-
quando tranquillior (de quo non despero) ac diuturnior, quam polli-
ceri mihi per valetudinem vix audeo: semper erit emendandi et ex-
ornandi locus. id quod, ut a quibusdam reprehensum est, censoria
plane severitate, quicquid omnibus suis numeris absolutum non sit,
veluti loco moventibus, atque in ordinem cogentibus, sic a doctissi-
mis quibusque tum nostrae aetatis, tum veteris memoriae viris, aut
cum laude, aut certe non sine venia, semper est usurpatum. Nam
praeclare poetarum sapientissimus Euripides, αἱ δεύτεραί πως, inquit,
φροντίδες σοφώτεραι; et interdum graves justaeque causae sunt, pro-
pter quas, non quidem praecipitandae, sed maturandae tamen sint
editiones. Neque tamen hoc sic accipi velim, quasi me sententias
alias allaturum esse putem (dedi enim operam, ut ne in ea re so-
cordiae aceusarer), sed quod genus orationis, de quo rebus ipsis in-
tentus animus non perinde laborat, limari multis in locis et splen-
descere cura et diligentia poterit. Sic neque Jacturam ullam fa-
cient, qui nunc legent (sententiam enim Demosthenis, quoad ejus a
me fieri potuit, germanam habebunt) et qui posteriorem editionem
emerint, id commodi capient, ut dictione minus horrida magis de-
lectentur. Hic igitur labor meus, qualis qualis est, equidem opto,
ut studiosis hominibus prosit, sive mediocxiter doctis, sive rudibus
graecarum literarum. Utrisque sane consultum volui, ac toties et
legi et relegi Demosthenem, toties meam conversionem curn ipso
autore contuli, toties emendavi, toties in singulas prope syllabas in—
quisivi: ut ignoscendum mihi esse putarem, si me aliquid praestitisse
profiterer, quod alios minus diligentes et attentos praeterisset: ac
sperarem,tum latine duntaxat doctos graecum codicem non magno-
pere desideraturos: tum in graecis literis non satis exercitatos,
conversionis meae velut adminiculis, ad ipsum autorem perlegendum
tanquam rivulo non inamoeno duce ad fontem limpidissimum atque
uberrimum facile perventuros. Ego certe, cum primum Demo-
sthenem Marte meo (nec enim diu magistrorum opera uti mihi li-
cuit) legere coepissem: quanta animi alacritate, quanta exsultatione
accepturus fui conversionem summi oratoris, hac inea nihilo meli-
orem, aut aliquanto etiarn deteriorem? Nam ut ullius boni autoris
interpretatio sit exemplari melior, aut aeque bona, fieri fortasse non

