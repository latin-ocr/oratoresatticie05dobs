AD SUUM DEMOSTH. PRAEFATT. lxix

quis fuerit hic Ulpianus, quibusve temporibus vixerit, non constat,
tamen eum ante aliquot secula vixisse probabile est) cogitabam, in
eo vel genium, vel utilitatis aliquid inesse oportere, atque ipse, ut
dixi, memineram, me ab eo admonitum, non pauca Demosthenis
loca et intellexisse rectius, et diligentius pervestigasse. Quare non
committendum arbitrabar, ut Graecarum literarum rudes ea utili·
tate penitus fraudarentur. In animo igitur erat, praeteritis aliis,
quae plus verborum et obscuritatis, quarn eruditionis, haberent, uti-
lissima quaeque ex eo decerpta inserere meis Annotationibus, quas
in totum Demosthenem jampridem institui, et quarta ex parte pro-
pemodum absolvi, absoluturus etiam caetera, nisi fortunae iniquitas
certam ac tranquillam sedem, et necessarium ad tantum opus, pro-
pter quod plurimi, tum Graeci, tum Latini scriptores, evolvendi
erunt, otium negaret. Sed ab hoc instituto duae me rationes depu-
lerunt : una, quod injuria fieri videbatur Ulpiano, si ejus opus, Jam
ante mutilum, magis etiam truncaretur. Quod enim ego in meis
operibus et conversionibus iniquissimo animo ferrem, (et quis ita
lenis aut socors est, quin sua scripta temerariis aliorum manibus at-
trectari et compilari aegre patiatur-P) ab eo religiose mihi absti-
nendum in aliorum etiam lucubrationibus arbitrabar. Altera, quod,
quae ego supervacanea censuissem, alius fortasse cumprimis oppor-
tuna sibi et commoda judicasset. Quot enim capita, tot sententiae,
et suam quisque opinionem putat esse optimam, et quam paulo ante
probavit, post ipse repudiat, ut mihi cum Luciano exclamare subinde
libeat:
Οὐδὲν ἓν ἀνθρώποισι διακξιδόν ἔστι νόημα,
Ἀλλ’ἱὶ σὺ θαυμάζεις, τοῦθ’ ἑτέροισι γέλως.

Etsi enirn illam academicorum ἀκαταληψίαν non probo, infinitae ta-
men doctorum et sapientum (ut perhiberi se volunt) cum ab aliis,
tum a semetipsis dissensiones, etiam cum nihil dant ambitioni, aut
aemulationi, cum simplicis veritatis rationem habere se dicunt, me
vehementer movent, ut multis in rebus agendum et pronunciandum
esse cautius existimem. Proinde ne studiosi Latini sermonis in hoc
opere deteriore conditione essent, quam Graecis literis eruditi, con-
vertendas etiam has Ulpiani enarrationes suscepi, non alia re magis
fretus, quam candore et humanitate aequi lectoris, (quis enim iis dif-
ficultatibus, quas supra exposui, circumvento, veniam non daret,
nisi a communi etiam sensu alienus Ῡ) et assiduitate diligentiae ac in
-doctrinae studiis, quibus me iniquum Saturni sidus exiguo cum
fructu et voluptate alligavit, tolerantia molestiarum et laborum. Co-
dicem igitur Graecum, ubi id mihi citra temeritatem, atque adeo
vere posse facere videbar, partim verbis Demosthenis, ad quae tota
explicatio referenda est, diligenter inspectis, partim sagacibus con-
jecturis adhibitis, locis plus bis mille correxi, neque fere pauciora

