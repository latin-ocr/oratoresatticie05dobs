lxx HIERONYMI WOLFII

incorrecta praeterii, et suspecta atque obscura mihi omnia stellulis
signavi. Et sic primae difficultati mederi sum conatus. De ipso
autem artificii-oratorii et Ulpianicae doctrinae genere, pro sua quis-
que persuasione vel probet, vel improbet, quod videbitur: modo
illud meminerit, eum usitatam suis temporibus rationem, quae multis
ingeniosis et eruditis hominibus placeret, secutum, obstitisse atque
invidisse nemini, qui doctius aut explicatius aliquid afferre vellet in
medium. Sed hoc ad verborum interpretem eatenus duntaxat at·
tinet, ut ne otio (quo ego certe minime abundo) abusus esse videa-
tur: caetera ipsi autori praestanda sunt, sive is bene, sive male
scripserit ac docuerit. Illud autem facere non dubitavi, ut alicubi
perpetuam Ulpiani orationem, brevitatis servandae et molestiae vi-
tandae causa, sine ullo autoris detrimento, intersecarem, et verba
Demosthenis parentheseos signo clauderem. Veluti cum Ulpianus
habet, ἐν δὲ τῷ, οὺχ ἑνὶ δέδωκε τρόπῳ, σοφίζεται ὁ ῥήτωρ, ego sic feci.
Non uno modo dedit) Hic captiose agit orator. Alioqui si ἐν δὲ τῷ,
voluissem exprimere, dicendum fuisset: In his autem verbis, non
uno modo dedit, captiose agit orator, quod neque dilucidius est, et
prolixius, et tale, ut si paucis in versibus saepius repetatur, fastidio
lectorem enecet. Nemo igitur, opinorg hoc factum reprehendet,
praesertim cum ita tractatus sit Ulpianus, ut ab enarrationibus ad
annotationes, tanquam ab equis ad asinos, devolutus esse videatur.
In artis autem vocabulis, quoniam Latinis partim prorsus carebam,
partim satis propria non habebam, aut Graeca ipsa reliqui, aut La-
tinam interpretationem, non quam volui, sed quam potui, quamque
festinatio et mea et typographi passa est, adjeci. Oporino enim,
acerrimi judicii viro, certis de causis, quas nec ipse improbavi, non
visum est Ulpianum seorsim esse edendum, sed, quoniam tarn ma-
ture ad calcem pervenissem, interpretem cum autore suo conjun-
gendum. Maxime autem illud eum ad editionem impulit pene
praeproperam, quod mc longinquum iter adornare intelligebat, in
quo (apud exteras praesertim nationes) homo valetudinarius levi
aliquo casu ita prosterni potest, ut nunquam resurgat. Maluit igitur
Ulpianum qualemcunque edere, quam tot mihi labores omnino per-
ire, quorum fortasse lectoribus etiam aliquis usus esse posset. Nam
si spatium ac tempus detur, multa, quae mihi quoque obscura nunc
sunt, declarare posse videor. Quod quia non negligentia mea, sed
fortunae culpa, me pilae instar huc atque illucjaetantis, praetermissum
est, veniam meretur. Et alioqui toturn hoc opus omnino tale est,
ut cum Ovidio dicendum sit:

En veniam pro laude pcto: laudatus abunde,
Nou fastiditus si tibi lector ero.

Vale. Basileae. Cal. Martii. Anno M. D. L.

