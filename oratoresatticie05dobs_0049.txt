AD SUUM DEMOSTH. PRAEFATT. xliv

parte non parum ad'jutus sum Ioannis Berenardi Feliciani, doctissimi
viri, diligentia, qui curavit ut exemplar Demosthenis ex officina
Francisci Brucioli Veneti, quod Hervagius nuper aemulatus est,
multis in locis haberemus correctius. Quanquam is quoque nostrae
industriae permulta et investiganda reliquit, et divinanda, quae in
nostris Annotationibus indicata eruditi lectoris judicio committe-
mus. Altera est, quod, si difficultas non corrupti exemplaris esse,
sed vel verborum, vel ipsarum rerum videtur: nullius me laboris,
nullius operae piget, in consulendis et evolvendis optimis quibusque,
turn veterum, tum recentium, graecorum et latinorum commenta-
riis: nec doctos etiam viros, si occasio datur, sciscitari erubesco.
Atque utinam laudabilis illa veterum consuetudo reduceretur, qua
illi opera sua, priusquam in publicum ederentur, in consessu docto-
rum, libere candideque judicantium, recitabant. Nam ea ratione
infinitae et verborum et rerum ineptiae vitarentur. Nemo enim tam
acutus est, nemo tam vigilans, quin alias incogitantia, alias igno-
rantia, et caeco amore sui hallucinetur. Sed cum ut alia multa, sic
hoc quoque bonum aetati nostrae desit, uno contentus fui, Sebastiano
castalione, homine acerrimi ingenii, egregia trium linguarum cogÎ‡-
nitione (id quod ipsius monumenta et declarant, et declarabunt, ne-
que ullo alio praecone indigent), candore et humanitate singulari, et
meliore fortuna liberalisque patronibenignitate dignissimo: qui, qua
est facilitate, pro amicitia nostra non recusavit conferre mecum ad
graecum exemplar magnam Demosthenicarum orationum partem, et
de multis sermonis vitiis me admonuit, quae ego, fretus autoritate
recentium scriptorum, quorum ab ineunte aetate plus satis fui stu-
diosus, ante pro vitiis non habebam: nunc admonitus, pleraque fa-
cile cavere posse videor. Denique, ubi me haec omnia praesidia
destituunt, non video, cur non in aequi lectoris humanitate certissi-
mam veniae spem repositam habere debeam: etsi confitear, me ve-
lut in salebris haerere. In quo ego suaviter interdum eorum ridere
soleo puerilem arrogantiam, qui inscitiam suam ab acutis lectoribus
deprehendi, quam ingenue confiteri, malunt. Quasi vero propterea
sis reprehendendus, si post adhibitam omnem diligentiam, quaedam
ignoraris? aut ullus omnino sit autor in utraque lingua vel minimus,
de cnjus locis aliquot non sit homini prudenti, et judicium non prae-
cipitanti, dubitandum? Quid de Demosthene dicemus, qui praeter
loca depravata complura, tam acutuS, tam brevis, tam rotundus,
tam lubricus est, ut ego quidem iis ignoscam qui ejus sententiam
alicubi non sunt assecuti: et ignoscendum mihi putem, si in tam
longo opere aliquando somnus obrepserit, diuturnitate laborum et
vigiliarum defatigato: in magna praesertim temporis brevitate, mul-
tisque incommodis. Nam cum praeter caetera mala et negotia, quae
non pauca nec opinanti obJecta sunt, docendi me labor quaternas

vor.. 1. f

