clxxxii REISKII PRAEFATIO

quam fuit saeculum XVI. Aderat ei non contemnenda copia seu
librorum calamo exaratorum, seu variantium ex iis excerptarum.
quarum indicem ejus praefatio exhibet, in calce nostri operis, una
cum aliorum praefationibus, a nobis reddenda. Sed nimia ei cun·
ctatio offecit, nescio quibus a causis profecta. Interim judicia quae-
dam ejus de codicibus quibusdam, qui ei praesto erant, hic refera-
mus. Altempsianum scholiis ait contaminatum esse, p. 147. 37.
et 40. Baroccianum ait ex Augustano primo exscriptum esse, aut
contra hunc ex illo, p. 328. 27. in quo falli virum doctissimum ex
eo constat, quod Baroccianus leges et decreta habet, quae desunt
Augustano. Augustanum hunc, Vindobonensem et Wolfenbuitte-
lensem fere ubique inter se consentire, vere affirmat, item in ora-
tione Leptinea Augustanum et Harleyanum. Tandem edendi De-
mosthenis ad me devenit sorS, faxit deus, ut ea mihique publiceque
secunda fuerit. Quod ad opus elaborandum quibus accesserim in-
structus copiis, meum nunc est dicere. quod faciam hoc eopiosius,
quo parcius de illis codicibus aliorum, quos usurpare mihi non licuit,
necessario disputavi. Sed antequam illuc veniam prius comme-

morabo codices Demosthenicos‚ quos alibi exstare proditum est
memonae.

SECT. XV.

De codicibus Demosthenis in bibliothecis passim exstantibus.

Non est anImus Bibliothecam bibliothecarum Montfauconianam‚
aut Coislinianam, aut Bandinii Florenffinam, aut Catalogum mstorum
magnae Britanniae exscribere, et numeros proponere codicum de-
mosthenicorum‚ qui dicuntur in bibliothecis Vaticana, Medicea,
Ambrosiana, Vindobonensi‚ Leidana, Gallicis, Hispanicis, publicis
privatisve reperiri; quos omnes utique expediebat a sedulo editore
Demosthenis non perfunctorie perlustrari, sed diligenter percenseri
et cum editis comparari. Nullum enim dubium est, magnum ejus
rei fructum laturam esse remp. literariam. Paucos solummodo
commemorabo codices minus forsitan publice notos, quorum noti-
tiam fors fortuna inter legendum cum obtulisset, in adversariis an-
notavi. Quorum e numero est

Breslavicnsis, pars bibliothecae, quae quondam suit Rhedingeri,
nuncin gymnasio, quod Breslaviae est, Elisabetano asservatur. Hu-
jus codicis roganti mihi copia negata est. notitiam ejus per literas
mihi dedit Arletius V. C. Rector illius Gymnasii. uude intellexi,
codicem illum quondam Andreae Dudithii fuisse, ct Philippicas
cum orutt. pro corona ct de falsa legatione cum scholiis multis
tencre. ’

