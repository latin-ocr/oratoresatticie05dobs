AD SUUM DEMOSTH. DEDlC. lxxix

describendis versatur; quanto magis conformationem hujus disci-
plinae, rationemque totius eloquentiae, quae et locorum opportuni-
tate solerter disponere, et orationis lumine luculente distinguere
possit, quae illi vel prudenter investigarunt, vel artificiose tradide-
runt? Perinde uti in mutis quoque artibus, tametsi eorum, qui aut
in instrumentis conficiendis, aut in terendis coloribus exercentur,
nemini subtilitas in suo artificii genere desit, dissimilis tamen laus
et excellentior longe habenda est ea ratio ingenii, quae in tabula
perfectissimam istam imaginem exprimit, quus in obtutu atque ad-
miratione tota occupata erit posteritas.

His si addidero, intercedere quandam necessitudinem, qua con-
jungitur istius gentis eloquentia, non dicam cum Tua⁷ qui propria
quadam felicitate, non communi caeterorum exercitatione, DEMO—
STHENEM exscribiS, verum cum ea ratione dicendi, quae hodie in
foro, in curia, et senatu efflorescit; a plurimorum opinione non
discedam. Habet enim eloquentia quosdam quasi flexus aetatis, et
variam subinde maturitatem: et omnis noster forensis labor (sive
id industria sit effectum, sive casu quodam contigerit, ut ad quan-
dam quasi similitudinem contentionemque deveniretur) et senten-
tiarum clausulis, et sermonis gravitate, et genere lacessendi et re-
spondendi, tota denique figura orationis, quam studiosissimi quique
magistri in animo conceperunt, graecae laudi ab omni parte, quam
Romanae est propior. Nimirum ea eloquentia, quam in DEMO-
STHENE, torrentis ritu, praecipitari non sine religione quadam cou-
templamur, deinde post aetatis aliquem decursum, in CICERONE,
ubere flumine exundare, et latiori ambitu diffundi et expatiari, jam
in' pristinum alveum se recipere velle videtur. Non quasi aut huic
impetu, aut illi ubertate p1·aestemus; nec quasi in altero desit or-
natus, in altero redundet; sed quod genere orandi aetas nostra ve-
locitatem potius DEMOSTHENIS‚ quam Coennoms copiam aemu-
lata sit, licet ingenii praestantia et felicitate utrique multum ce-
dam-us.

Et profecto quemadmodum ea tempora, quae DEMOSTHENEM
tulerunt, imaginem Eloquentiae nobis reliquerunt, quam feliciter
imitari possimus, ita quandam similitudinem Reip. quam tueremur.
Graecas urbes Pmmppus R. bello lacessivit. Inter eas maxime
inclaruerunt ATHENAE: nam et armorum usu et rerum gestarum
fama cum plurimum posse videbantur, caeteris etiam providere et
praeesse solebant. Ibi cum Macedo nonnullas civitates largitioni-
bus corrumpere, vi et obsidione concutere coepit, num DEMO-
STHENIS Tui aut deerat in prospiciendis periculis Solertia, aut in
admonendis cogendisque sociis Sedulitas, aut in cunctorum denique
animis excitandis Studium et Eloquentia? Alios enim nactus est,
quos neque latuerunt quidem Prummu insidiae, neque propriae fu.-

