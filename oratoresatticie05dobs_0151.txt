AD DEMOSTHENEM. cxliii

sed tragicos inprimis, quod, qua eos assiduitate, qua ingenii felici-
tate, qua judicii severitate tractares, testaretur. Erit olim posteris,
cum in lucem illae prodibunt, de quo sibi congratulentur. Interim
salutem civium tuorum tuae artis felicitate tueris. Etiam hoc Bri·
tanniam tuam ornas, quod bibliothecam, a te magno sumtu, neque
minore contentione, et felicitate adeo, collectam, usibus virorum
doctorum patefecisti, tam locupletem, tam instructam codicibus
graecis latinisque calamo exaratis, et editionibus auctorum veterum,
typographiae nascenti aequalibus, aliisque, paullo quidem illis junio-
ribus, hactenus tamen magni faciendis, quod margines earum seu
varietates lectionum e bonis vetustis libris exscriptas, seu doctorum
vvirorum scitas observationes praese1·ant; ut certus sim hodie super-
esse privatum neminem, cui sint hujusmodi copiae cum tuarum seu
numero, seu excellentia atque raritate comparandae. Quas tu co-
pias non sepelis, non domi premis invidus, sed roganti cuique, qui
bene honesteque iis usurus esse videatur, impertis. Legetur in an-
nalibus litterarum et tolletur nomen tuum, piisque pro salute tua,
donec supereris, cumulabitur votis, et in famae perpetuitate vivet,
quoties e gazis tuis praeclarum quid proferetur, ut nuper fecit sempi-
ternae vir memoriae,'amicus noster, in Herodoto suo, Petrus VVesse-
lingius. Laudiorum quam celebre, quam perenne sit nomen, Pem-
brokiorum, Bodleyorum, Seldenorum, Cottoniorum, Bernardorum,
quos imitaris, ecquem fugit ? Verus hic est et paene solus ejusmodi
opum usus et fructus, cum monumenta sunt de virtute dominorum,
de sapientia, et industria, et officiositate, et caritate patriae, et cura
constantis gloriae et providentia posteritatis, testantia magiS‚ quam
de fortunis ; cum horrea sunt et armaria bonae mentis, curn fontes
publici, non materia otiosae et inertis jactantiae, non stela infamis,
inscitiam dominis, et vanitatem, et invidentiam, et illiberalitatem et
‹ipo-volan exprobrans ; non paratum vermibus atque muribus pabulum,
non praeda vetustatis, ultro eas, etiamsi aliae clades atque injuriae
absint, tamen lento tacitoque dente depasturae. Male profecto vera
suae gloriae momenta tenent, male existimationi suae consulunt, si
qui petentibus chartaceos suos thesauros occludunt, brevi post ab
ipsa vetustate dilapsuros; quae vetustas, nisi continuis doctorum vi-
rorum manibus detergatur, assiduisque multorum rimantium et ex-
scribentium studiis identidem regeneretur quasi, ministerioque typo-
rum ad remotissima secula, nitida semper et recenti florens juventa,
propagetur, cum ipsa semet absumit, atque in cineres dilabitur, tum
gloriam pristmorum conditorum atque possessorum secum trahit.
Musarum paene ausim Alastoras ejusmodi appellare pestilentes ho-
mines, litterarum lucem exstinguentes. Cujusmodi in pestes ut ite-
rum atque iterum impegi, ita rursus de edendo Demosthene delibe-
rantem mea me secunda fortuna proceribus Augustanae reip. Oeffe-

