ccxx STOCKII PRAEFATIONES

tissimus quippe Inter-pres, ab Auctoris latere ne punctum quidem
temporis dimoveri sese passus, non sententias solummodo appendit,
verum etiam verbis annumerat ubique verba; eundemque dictio-
num ordinem tam anxie tamque pertinaciter conservat, ut saepe-
numero etiarn obscurum, horridum certe et incomptum, nobis exhi-
beat Oratorem. Enimvero, quod ad situm collocationemque attinet
verborum, cum temere et absque necessitate ab exemplaris sui
forma recedendum non sit, dandum tamen aliquid aurium est vo-
luptati, neque committendum, ut scrupulosa ct servili imitatione,
omnis illa, qua divini nos permulcent Oratores, numerorum pereat
concinnitas.

In contrariam huic prorsus reprehensionem incurrit Dionysius
Lambinus. Fidus, elegans, disertus-13 utinam et pressum dicere li-
cuisset Interpretem! Verum ejus, qua plurimum pollebat, comptae
Latinitatis studio, beneque dicendi copia in transversum actus,
extra modum metasque omnes excurrit, et nitorem AEschinis et
Demosthenis δεινότητα profusissima verborum luxurie pariter labe-
factavit. Ardua complanat, pressa dilatat, mollit incitata; singulas
ferme dictiones Graecas duabus aut etiam pluribus reponit Latinis,
ut geminet propemodum et conduplicet Archetypum. Quod si suo
hic ingenio aliquantum esset moderatus, neque supervagantibus
ipse surculis falcem denegasset, quae fuit homini diligentia in asse-
quendis Graecis, et inexhausta lectissimorum verborum copia, omnes
profecto boni Interpretis numeros explevisset. Hujus igitur Ego
vinetis putator qualiscunque accessi: dedi operam, ut luxuriantem
eam in dicendo ubertatem comprimat, et inserta quasi depascat
exilitas Wolfiana: neque siquid in Oxoniensium aliorumve Interpre-
tum Latinorum operibus vel se venustate commendaret vel robore,
traducere in nostra dubitavi: ita nimirum ratus fore, ut sincerior
multo puriorque exsurgat Interpretatio, quam si ineptae ambitioni
velificatus, ea quae ab aliis bene dicta sunt, melius ipse dicere in-
cassum contenderem. Multa etiam ad nos commoda invexit cum
Gallica Interpretatio Tourellii, tum vero spectatissima illa Versio
Itala, ab Hieron. Ferro, Senatore Veneto, concinnata, quarn diu
frustraque a me quaesitam, vir comitate pariter et politiori literatura
instructissimus, A. Askew, M. D. Londinensis, mecum, sibi licet
ignoto, per literas rogatus, humanissime communicavit.

Textum Graecum AEschinis ex luculenta Editione Hen. Stephani,
Demosthenis, ex ea quam Lutetiae typis mandavit Benenatus‚ ut
plurimum expressi: collatis interim diligenter, et siquando visum
est, adhibitis, emendationibus Cl. Taylori: verum paucis illis qni-
dem, et summa cum brevitate propositis. Quotus enim quisque
lectorum est, qui dummodo sibi Auctoris sensus claros, et quoad
fieri potuit defaecatos, ob oculos sistas, aut omnino curat, quot eos

