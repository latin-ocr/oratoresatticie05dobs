AD SUUM DEMOSTH. PRAEFATT. lxi

honesta deesset, et publice, ut spero, utilis augendae ornandaequc
illustris Bibliothecae vestrae et scholae (in quam non exiguos sum-
tus facitis) pro virili mea tuendae et adJutandae, occupatio: neque
calamo et scriptis complures per Europam studiosos adolescentes
erudiendi occasio. Multa sunt egregia vestrae civitatis ornamenta:
Respublica aequissime et prudentissime constituta: publica priva-
taque magnificentia, hospitalitas, urbanitas, beneficentia in cives
tenuiores: de omnibus bene merendi studium, laedendi neminem,
nisi vis propulsanda sit: contra quam et moenibus, et auxiliis, et
commeatu, et omni armorum genere, ita parati et muniti estis, ut
neque lacessatis quenquam, et nihil magis, quam pacem, concordi-
am, tranquillitatem, bonorum omnium amicitiam votis ac precibus
a Deo Opt. Max. expetatis. Quae tametsi excellunt, et magis in-
currunt in cujusvis generis hominum oculos et sensus: tamen eru·
diti viri, et omnia vero judicio ponderantes, illud non in minimis
vestris laudibus ponunt, quod, ut olim Athenae, Alexandria, Tarsus,
Berytus, et nostra aetate, Bononia, Lutetia, Argentina, complures
aliae illustres civitates, Musis etiam et Gratiis, hoc est, studiosis et
doctis hominibus in vestra, vere augusta urbe, non hospitiUm modo,
sed domicilium etiam esse voluistis. Etsi autem non ignore, con-
queri multos, neque fortassis absque causa, tum de moribus docto-
rum quorundam minus probatis : tum, scribendorum librorum nullum
,esse finem, quorum plerique nihil nisi aut ingenia occupent, rebus
melioribus vacatura, aut Rempublicam Christianam, alioqui rerum
suarum satagentem, magis etiam perturbent: mihi tamen de me
dicere neque necesse est, neque decorum, vigesimum jam annum iu
>hac urbe, sine cujusquam, ut opinor, boni viri ulla querela degenti:
et mearum scriptionum hactenus longe aliam fuisse rationem, omni-
bus doctis candideque judicantibus, perspectum et exploratum esse
confido. Neque enim mea. somnia chartis illevi: neque rixarum aut
turbarum quicquam dedi z neque insanabile scribendi cacoethes
(quod tenere multos, in eorumque aegro corde senescere, Satyricus
queritur) impetu quodam animi temerario atque caeco secutus sum:
sed in convertendis et declarandis vetustis autoribus, seculorum
omnium et nationum consensu approbatis, sedulo, nec sine successu
mediocri, (quem, uti par est, divinae benignitati acceptum refero)
elaboravi. Id quod toties repetitae in Germania, Gallia, Italia lu-
cubrationum mearum editiones testari poterunt. Modus fortassis a
me desiderari queat, et ignoratio tollendi manum de tabula, et su-
pervacanea mei ipsius nocturnis diurnisque laboribus afflictatio re-
prehendi, cum et aetas et valetudo mea quietem potius atque otium
postularent· Utinam vero non quidem ea essem ferrea et corporis
et animi patientia, quae Catoni Censorio tribuitur, rarissimique ex-
empli est: scd illa tantum vel animi constantia et tolerantia, vel vi-

