AD DEMOSTHENEM. clxxv

rusticante, e't libris destituto. pleraeque, si bene memini, in oratt.
pro corona et de falsa legat. versantur. multae sunt aperte falsae,
testanturque Marklandum in Demosthene fuisse hospitem. tricatnr
in commatibus et punctis recte constituendis. quae res laude non
caret, magna tamen et praeclara palma profecto non est. Taylo-
ranae notae sunt bonae frugis plenae. Sed apparet eum meliorem
esse juris Attici interpretem, in quo regnat, quam criticum, seu
emendatorem. quo in genere parum valet, et paene contemnendus
est. Notae cuique orationi statim subjectae, ordiuntur ab enarra-
tione argumentorum singulis quibusque orationibus tractatorum, et
ab indagatione temporis, quo oratio quaeque habita est. Sed ple-
raeque consumuntur in expositione lectionum variantium. Nos vero
variantes ab annotationibus nostris separavimus, et peculiari libro
conclusimus. Miror itaque qui fiat, ut Taylor interdum nos ad li-
brum variantium ableget. ut fecit p. 143, 24. 588, 33.

Gratiam utique magnam ei debemus. multum profecit, bonum et
firmum jecit fundamentum, cui post venientes superstruant. Si
minus perfectum quid dedit, ecquis unus omnium hoc in genere
perfectum quid enixus est? Viam monstravit. Hoc satis ad ma-
gnam stabilemque gloriam. Ego ipse, quamquam multo, quam Tay-
lor, processi longius, optime tamen novi, quam multum operis affecti
reliquerim aliis perficiendum. una hominum aetas tantae rei pera-
gendae haud sufficit. Dictio Taylori latina haud placet. obscura,
affectata, putida est. Sed paucos novi Anglos, qui latine scribere
didicissent. Latinae linguae neglectus illi genti communis est. Et
tamen Taylor, si ad alios Anglos spectetur, adhuc bene scribit.
Melius si scisset latine, saepe non vituperasset Wolfium3 quem ideo
solummodo persaepe vehementer exagitat, quod latinam Wolfii
dictionem, (si Wolfii est, neque potius Sebastiani Castalionis, at Î¿
quanti viri in judicio latinitatis) bonam et propriam ipse non intelli-
geret. Reprehendit quae laudanda etiam essent, et gnarus quisque
bonae latinitatis admiratus esset. In antiquitatibus enucleandis est
nimium sedulus, ultra modum copiosus, aliena et protrita ingerit,
non sine jactatione. Non satis trivit grammaticos et rhetoricos ve-
teres Demosthenem quibusque paginis laudantes. Non satis in-
structus erat copiis lexicorum rhetoricorum. Quae cum in Tayloro
noto, bene memini eadem peene mihi exprobrari posse. Ego vero
neque perfectum quid pro'fiteor praestiturum, et festinavi, et a for-
tunae praesidiis derelictus sum, et alia habeo, quae excusem. Sed
pergo. Persaepe sine causa bonum Wolfium Taylor ridet, vexat,
exagitat, objurgat, quod diligentia paedagogica oratoris locos quos-
dam enuclear-it, velut nutrices pueris omnia minima mansa in os in-
gerunt. Sed ea diligentia utilis et pernecessaria est, et plus prodest,
quam supercilium aliorum,'qui dum elegantias nescio quas abstrusas

