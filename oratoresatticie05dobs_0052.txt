xliv · HIERONYMI WOLFII

potest: eg'o quidem nequaquam id mihi arrogo: sed'quoties rem cum
re confero, et animo meo perpendo, tantum interesse video inter
meam et Demosthenicam orationem, quantum interfuit inter Demo-
sthenem dicentem et scribentem, hoc est, inter viventem et mortu-
um. Neque enim dubium esse debet, eam fuisse non modo dexte-
ritatem et artem, sed suavitatem etiam et vehementiam, eam vim,
eum impetum actionis et pronunciationis Demosthenicae, ut nec ullis
comprehendi literis, nee a nobis, in hac (quantacunque vulgo pu-
tetur) eloquentiae nostratis barbarie, vel intelligi, vel cogitari satis
ab ullo possit. Hoc testatus est ipse etiam Demosthenes. qua de
re praestat audire Ciceronem, qui praeceptioni decori, libro de ora-
tore tertio‚ liaec verba subjicit. Sed haec ipsa (inquit) omnia perinde
sunt, ut aguntur: actio, inquam, in dicendo una dominatur, sine
hac summus orator esse iu numero nullo potest: mediocris hae
instructus, summos saepe supeiare. Huic primas dedisse Demo-
sthenes dicitur‚ quum rogaretur, quid in dicendo esset primum,
huic secundas, huic tertias. Quo mihi melius etiam illud ab ΞΕ-
schine dictum videri solet, qui, quum propter ignominiam judicii
cessisset Athenis, rogatus a Rhodiis, legisse fertur illam orationem
egregiam, quam in Ctesiphontem eontra Demosthenem dixerat:

qua perlecta, petitum est ab eo postridie, ut legeret illam etiam,
quae erat contra a Demosthene pro Ctesiphonte edita. quam cuin
suavissima et maxima voce legisset, admirantibus omnibus: Quan-
to, inquit, magis admiraremini, si ipsum dicentem audissetis? Quo
satis significavit quantum esset in actione: qui orationem eandem,
aliam esse putaret, actore mutato. Hactenus Cicero. Quod si tan-
tus orator AEschines, quo idem Cicero nihil divinius posse cogitari
asserit: quem inimicus Demosthenes a magnitudine vocis μεγαλο-
ψωνότατον appellat, imparem se fatetur eloquentiae Demosthenicae,
quid de mutis literis est dicendum: quae solum inventionem et dis-
positionem reddunt integram ι sed elocutionem, quae sine pronun-
ciatione suum tueri vix nomen potest, dimidiam? Itaque longe fal-
luntur, qui, legendis Ciceronis et Demosthenis aliorumque oratorum
scriptis, se totam heroum illorum eloquentiam comprehendisse pu-
tant: multo ineptiores sunt, qui se illis una atque alteraorati uncula
nitidulis verbis ct sententiolis, lucubratione multorum annorum
quamvis belle concinnata, non pares modo, sed superiores etiam, si
Diis placet, esse opinantur. Longe, longe, inquam, alia res est,
quam vulgus hominum existimet, eloquentia. Cujus etiam prae-
stantissima quaeque scripta quid aliud sunt, quam vita et spiritu
carentia, eaque mutila simulacra? Esto, ut in corpore humano,
caput et summa pectoris, quae Apelles in celebrata illa sua Venere
politissima arte perfecit, reliquam partem corporis inchoatam reli-
quit: sie inventio ct dispositio reliquis orationis partibus, si res ipsa

