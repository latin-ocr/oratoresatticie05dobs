clxii REISKII PRAEFATIO

et est supplementum marginis Lutetiani. conjecturae Lambini
rarae ibi sunt, quod dixi, et quae sunt, plerumque in interpunctione
recte constituenda, et corrigendis sphalmatibus, laborant. rarae
sunt ingeniosae, doctae, certae, Demosthene et Demosthenis editore
dignae3 multae contra triviales, multae inanes et ineptaest* Conje·
cturae, aut emendationes si quae sunt in indice Lambini proditae, du-
bium est, sintne Lambini, an potius Morelli. Veniam tamen ego
equidem facile Lambino dem. Subito inciderat in negotium non
provisum, accesserat imparatus. deprecari non potuerat. Parisiis
tum non erat, qui melius ipso rern gessisset. Intra annum, quantum
ex ejus praefatione colligo, hanc operam exantlavit. Quae omnia
satis eum ad aequos excusent. — Morellus in parte a se curata ubi·
que citat octo codices Demosthenis mstos e bibliotheca regia de-
·promtos, quos his literis designat α. β, γ. δ. ε. ζ. η. Sa ego in libro
variantium primum‚secundum, tertium, et sic porro appello. Quibus
numeris hi codices hodie signati sint, indagavit Taylor. et his verbis
demonstravit in praefatione ad suum Demosth. α. sive codex More-
lianorum primus locum habet hodie in bibliotheca regia 2190. nu-
mero. reliqua, una cum judiciis de valore cujusque codicis Parisini,
*quae Taylor tulit, apud ipsum velim legi.

Citat interdum Taylor lectiones tanquam e Parisinis codd. hau-
stas, quarum mentio nulla fit in editione Parisina. Ergone locu-
'pletior et diligentior penes eum fuit illorum codicum collatio? Non
videtur. Imo potius edit. Parisinam saepe nomine codicum regio-
rum appellat, quos eum oculis non vidisse constat ex ann. ad p. 277.
28. Saepe citat Taylor codices Parisinos perperam, ubi par erat
lectionem marginis Lutetiani solummodo laudari. Non omnes le-
ctiones variantes in margine Lutet„ annotatae sunt e codicibus re·
giis parisinis, sed ea solummodo, quibus adscriptae sunt literae
α. β. γ. etc. Reliquae lectiones, quae his notis carent, tametsi pos-
sint itidem illinc ductae esse, tamen certo id doceri nequit, et pos-
sunt alii fontes earum lectionum demonstrari, e. c. codex Obsopoei,
'aut editio Aldina, aut quaepiam alia vetustior, aut index alicujus
vetustioris editionis, aut auctor aliquis vetustus, ut Hermogenes,
Aristides, Dionysius Halicarn. Longinus, alii, aut Wolfii annota-
tiones, etc. Universe, non videtur Lambinus codices Parisinus
usurpasse, etin exemplo, quod Morellus reliquit moriens, ipse a
Benenato accepit sibi traditum, unde operae Parisinae editionem
suam expresserunt, Herwagiana prima puta, non nisi paucas quas-
dam reperisse e Parisinis primo et quinto solis ad orationes a Le-

* In margine Paris'mae si qua leotio tacito anctore proponitur cnm Angustano
primo consentiens, videtur ea ex Parisino primo esse accepta, nisi aliunde de aueto—

, ritate ejus constet.

