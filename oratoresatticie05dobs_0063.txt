AD SUUM DEMOSTH. PRAEFATT. lv

probares, vel improbares, quam aut ex obtrectatoribus alienae laudis
et industriae, aut ex assentatoribus (quorum utri molestiores mihi
sint, haud facile dixerim), mature cognoscerem, et, pro virili vel
praetermissa adjicerem, vel supervacua resecarem, vel minus bella
corrigerem, atque confusa in certum ordinem redigerem. Neque
enim is ego sum, qui ita mihi placeam, ut, quid alii de me sentiant,
susque deque feram: sed et imbecillitatem ingenii mei, doctrinae-
que tenuitatem satis agnosco: et in sententiis eorum, qui acutius
vident ac rectius judicant, libens acquiesco. Etsi enim me unum
(ut fert natura omnibus insitus, non caecus magis, quam pravus
amor sui) perspicere omnia et collimare maxime vellem: tamen,
cum summos viros et veteris et nostrae memoriae, a plurimis et plu-
ribus in locis reprehendi videam, admoneri me ab ingeniosis et eru-
ditis hominibus multo et honestius et utilius esse judico, quam ab
invidis et morosis censoribus Hipponacteis praeconiis celebrari. In
quo genere ita sibi adversus me non pauci nec indocti homines in·
dulserunt, ut aemulatione et morbo animi impulsi, non tantum mo·
destiae, et gratiae, bene de se quoque merito debitae (lucubrationes
enim meas, ut opinor, non tantum reprehendendi gratia tam dili-
genter legerunt)obliviscerentur, sed atrocibus etiam injuriis me
onerarent, quas ego Deo justo judici vindicandas relinquo, eorum-
que candore me consolor, qui et bene dictis gratiam, et erratis ve·
vniam a se paratam esse mihi voluerunt. Quos longe plures esse
Zoilis (meliores quidem esse viros quis dubitet ἲ) multorum et pri-
vatim ad me scriptae literae, et in publicum editi libri testantur. Ac
illos ipsos Zoilos 'nihil posse afferre melius, sed ex Wolfii insecta-
tione famam aucupari, ut ille fecit, qui Ephesiae Dianae templum
incendit, illud non innuit, sed clamat, quod intra annos octodecim
mea qualiscunque conversio Basileae bis, Venetiis semel edita et
distracta, jampridem a studiosis de integro flagitatur. Cur igitur
isti Attici et Ciceroniani oratores eam, quam ita contemnunt, ut
infra omnes infimos homines interpretem abjiciant, et sceleris ac
saerilegii reum agant, edita meliore non tollunt? Meam enim'inter-
pretationem quanti facerem ipse, jam olim et versibus et praefa-
tionibus modestissime scriptis sum testatus: neque mihi ego cum
Isocrate et caeteris summis oratoribus, philosophis, historicis, quos
latinos feei, eloquentiae certamen institui (id quod manifesti furoris
esset), neque Graeca exemplaria de manibus studiosorum excutere
volui: sed illud efficere conatus sum, ut, quos ab iis legendis diffi-
cultatis opinio deterreret, audacia in transferendo mea (agnoscam
enim, si istis ita placet, crimen hoc) confirmaret et adjuvaret. Ne-
que meum conatum fuisse irritum, omnes Christiani orbis acade-
miae, ne Gadibus quidem exceptis, testantur, nec proscriptionis ini-
quissimae injuria meis a lucubrationibus legendis deterritae. By-

