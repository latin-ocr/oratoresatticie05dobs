AD DEMOSTHENEM. cxlv

tati ab illorum paucis quibusdam facileque ferendis lapsibus nil
quicquam decedit; naevos denique si quos in corpore caeteroquin
formoso notemus, totum ideo anobis nullo modo contemni. Egomet
ipse quam numero multi sint magnique operae a me ad ornandum
Demosthenem collatae naevi, ut probe tene0, et nescio an magis
etiam, quam illi, si quierunt, ejus reprehensores, ita nil me puduit
ipsum ore meo profiteri. Neque enim fieri potest ut mihi desint
Toupii, et si qui alii sunt, aut erunt, ejus similes Momi‚ qui, facto
quasi agmine, in me censores asperi et iniqui consurgent. Quorum
ego minas et importunitatem tanti non feci, ut ab iis absterreri me
paterer, quo minus in publicum prodirem; bene mihi conscius, a
me in tanta multarum rerum insuperabili et penuria et iniquitate,
qua septus sui, tantum elaboratum esse, quantum bonus et aequus
quisque aut exspectet, aut flagitet; plus etiam, (juvat enim ad de-
primendum vanorum istiusmodi hominum nasum nonnihil insolescere
et juveniliter gloriari) plus etiam, quam alius quispiam eodem loco,
quo ego fui fataliter conclusus, praestiturus fuisse videtur. Tibi, mi
Askewi‚ si non prorsus displicuero, qui arbiter sis hujusmodi re-
rum, et intelligens, et aequm, rem gessisse modis non omnino poeni-
tendis mihi videbor. Bene vale. Ser. Lipsiae d. 8. Aprilis 1770.

ER UD 1'1‘0 LECTORI

s. m.
io, IAC. REISKE.

DEMOSTHENEM edere, ex oratoris et rei dignitate, quam sit ar-
duum, tametsi non ignorarem, neque me fugeret ingenii mei me-
diocritas. quae a spe tantae laudis procul abest, satius tamen duxi,
conari, quam plane desperare. Propositam metam etiamsi non
contingaS, satis tamen ad laudem merendam arbitror esse, si navi-
tate haec consequaris, ut nobile aliquod et praeclarum facinus ausus,
a secunda fortuna non plane desertus esse, ad contentionem tibi ni-
hil fecisse reliquum, processisse, qua potuisses, et fundamentum
haud spernendum operis,cui manum ultimam posteriores imponant,
posuisse videaris. J acta itaque esto alea. Prodit, quod felix fau-
stumque sit, Demosthenes nostra qualicunque opera, non perpoli-
tus ille quidem, quod vel sperare sit arrogans et vecors, ita tamen
emaculatus, id quod aienti mihi haud vereor ne res ipsa contradicat,
ut superiores omnes editiones haec nostra lectionum praestantia fide-
que sit superatura.

A tot tantisque viris collaudatus est certatim Demosthenes, et
vel.. 1. t

