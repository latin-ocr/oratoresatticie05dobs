AD SUUM DEMOSTH. PRAEFATT. lxiii

quemadmodum ipsi eos cives suos, qui Rempublicam semel geren-
dam susceperint, in otium se conferre ubi voluerint, non patiantur:
sic et ipsiS, qui totius Graeciae patronos se professi fuerint, ab eadem
administranda, defendenda atque ornanda recedere, suumque ne-
gotium agere, esse nefas. Consimile quiddam, (etsi in magna dissi-
militudine) viri ornatissimi, domini et patroni colendi, et ipsi mihi
accidisse videtur: ut semel Graecis Oratoribus, Philosophis, Astro-
logiS, Historicis ad interpretandum susceptiS, in ea provincia, neque
spe quaestus, (qui aut nullus est, aut certe non tantus, ut vel ex—
tremae notae quispiam notarius eadem mercede illos describendos
susciperet) neque gloriolae cupiditate, instar Crocodili se perse-
quentes fugientis, fugientes persequentis, sed fatali quadam sive
necessitate, sive calamitate, pene consenuerim: et vix hoc demum
anno ab Atheniensi Republica (quae peculiares olim servos habuit,
quos δημοσίους vocabant) velut in libertatem assertus existimari
queam. Et quidem gravi certamine defunctus, bellum difficile ac
diuturnum confecisse mihi videor, qui Demosthenem, AEschinem,
Ulpianum Rhetorem, caeterosque his adjunctos autores, ita emen-
datos, declaratos, illustratos et exornatos (quantum in me quidem
fuit) exhibuerim, ut obtrectatores atque invidos meos hortari non
dubitem, ut, si haec mea non probant, ipsi proferant meliora. Qui
etsi non pauci, neque parum molesti mihi fuerunt: tamen, sicum iis
comparentur, qui bene de me sentiunt, meque et mea magnifaciunt
et amant, facile, ut opinor, apparebit, et maj0rem et meliorem
partem stare a nobis: eaque inter hos et illos exsistet proportio,
quam apud Homerum Agamemnon Trojanorum et Graecorum esse
affirmat: ut, si Graeci in decurias conviviorum describantur, et sin-
gulis decuriis singuli Trojani ministri assignentur, complures de-
curiae propter illorum paucitatem, horum multitudinem, sint pin-
cerna cariturae. Neque ulli eorum, qui me reprehendunt et exagi-
tant, non modo nihil elegantius et splendidius, sed (in eodem qui-
dem scribendi genere) nihil prorsus intra quinque totas olympiadas,
longissimum, in vitae humanae brevitate, spacium, ediderunt. Ut
igitur illi verbis asperioribus me accusant et vituperant, ita factis
fide dignioribus et absolvunt et laudant, et publice quasi procla-
mant, suis calumniis non habendam esse fidem, neque condemnan-
dum aut contemnendum esse quenquam, nisi causa percognita et
satis explorata. Interim vero me per annos complures hoc opus
ita noctes diesque occupavit, ut non multo suaviorem vitam egerim,
quam ii, quos Dionysius tyrannus in Latomias conjiciebat: ita
certe quidem defatigavit, ut, qui mihi, post annorum XL servitutem,
otium mediocre, quod vestra munificentia mihi fecit, honestoque
stipendio decreto, haec elaborandi potestatem et facultatem dedit,
inviderit, omnes se Zoilos, omnes Momos, maledicentia et obtre-

