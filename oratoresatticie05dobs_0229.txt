STOCKII PRAEFATT. AD ΒΕΜ.Δ ccxix

JUVENTUTI ACADEMICAE

SALUTEM.

Amouozr jam aguntur anni, cum in lucem prodiit Demosthenis
Orationum Philippicarum Editio nitida, quam in usum vestrum duo
in hisce AEdibus eruditi homines procurarunt. Ad istius multiplici
jam experientia comprobatam normam cum hanc nostram AEschinis
Demosthenisque Orationum ἀντιπάλων Editionem conformare sta-
tuissem, in nonnullis tamen deflectendum inde mihi esse existimavi:
de quibus, deque Versionis simul hujus Notarumque ratione ac
structura, paucis vos esse praemonitos velim.

Interpretationes harum Orationum insigniores Latinae circumfe-
runtur tres: Wolfii, Lambini, et Editorum Oxoniensium, Foulkes
et Friend. In his singulis cum multa reperiantur, quae ad justae
interpretationis laudem conducunt, aliqua tamen superesse vel
lenissimus earum rerum fatebitur aestimator. Ingratum equidem
semper, et liberali ingenio indignum opus est, siquid illorum homi-
num, qui in eadem tecum palaestra desudarunt, negligentia fudit,
curiosius excutere, et in vulgus indicare : omnium vero minime me
deceret, qui alienae potius industriae quam propriae eruditionis foetum
expromam. Sufficiat igitur, si, quae sint quae in unoquoque istorum
Interpretum desiderem, summatim et usque eo tanturn perstrinxero,
dum ratio probabilis existat, cur in his vertendis nullius demum
vestigia per omnia sim consectatus.

Ac primo Oxonienses illos, quorum vulgo Interpretatio inter
manus versabatur, immoderatioris et juvenilis cujusdam in conver—
tendo licentiae, et olim a doctioribus plerisque hominibus arcessi
animadverteram, et ipse cumjn hoc opus penitius introspicerem,
non potui non creberrime incusare. Dum enim numeros captant,
et dicendi lepores ambitiosius aucupantur, sententiis tantum adhae-
rent, verba verborumque ordinem servandi religionem ita plerumque
contemnunt, ut provectioribus quidem in his literis satis fortasse fa-
ciant, ad rudiorur'n Graeceque discentium usum haud multum certe
conferant. Neque tamen in Auctoris sensibus efferendis usque
adeo fidem commendant suam, ut non et frequenter titubare eos,
multaque ab iis humanitus excidisse promptum sit ostendere: quae
tamen ab aliis investigari malo, quam ut in iisdem ipse excutiendis
ingratam operam impendam.

Summam sane religionem, mihi vero etiam immodicam ad inter·
pretandum attulisse videtur fidem Hieronymus wolfius. Diligen-

