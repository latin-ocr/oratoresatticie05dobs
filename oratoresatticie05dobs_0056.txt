xlviii HIERONYMI WOLFII

videbitur, et exilius, is cogitet velim, ipsum Demosthenem plus ha*
bere ossium et nervorum, quam sanguinis et carnis. Ut igitur illa
(volentes quidem) ei non detraximus, ita haec addere non fuerit in-
terpretis, sed paraphrastae‚ suo arbitratu declamantis. Cicero pro-
fecto, si ei causae eaedem agendae fuissent, longe utique in plerisque
maj0rem apparatum verborum adhibuisset: et quae a nostro autore
indicata sunt brevius et occultius, dicendo extendisset et illustrasset.
Quod an in conversione orationum Demosthenis et AEschinis inter
se contrariarum sibi permissurus fuerit, equidem nescio. Sed si
eas orationes convertit (qua de re quosdam acutos homines non
omnino sine causa dubitare video), eam rationem haud dubie secutus
est, quam se secutum esse profitetur. Atque utinam exstaret illa
conversio: quae, quantumvis elegans fuerit, talem fuisse tamen non
putO, ut orationem pro Milone legere non mallemus. Est enim
durissima provincia, pectori alieno tuum os accommodare, ac ejus
sententias tuis verbis et stilo persequi. Quod in ipso argumento
τῶν ἀντιπάλων λόγων explicando (in quo nescio quo modo dictio esse
sterilior videtur) ipse Cicero non dissimulat: a cujus ratione si mea
multum dissidebit, id erit non voluntati, sed imbecillitati meae, et
occupationibus et festinationi tribuendum, per quam facillime fit,
ut ab autoris sententia, tametsi non aberres, in graecis tamen verbis
annumerandis fidelior sis, quam oporteat, et imprudens aliquando
latinitatem praetervectus, Demosthenice magis, quam Ciceroniane
dicas. Praestiti‚ quod potui : et plus potuissem, si justum tempus et
spatium datum fuisset. Nunc est ea studiosorum hominum conditio,
ut sint quovis cerdone miseriores et abJectiores: neque profecto mi-
rum esset, aliquem pcenitere et ingenii et industriae suae, si ita com·-
paratum' est, ut qui fame perire nolit, ei pene sint omnes indigni<
tates perferendae. Sed querelae non sunt hujus loci: neque mihi
nunc propositum est scilicet fortunam meam deplorare. In eo po-
tius est elaborandum, ut hoc‘meum opus, quocunque sive successu
sive dispendio confectum, excellentiae tuae nou improbetur. Quod
ut fore confidam, multa in causa sunt, ac in primis praestantia in-
genii tui et eruditionis: qui cum sis propter amplissimas opes (quae
et ipsae insigne Dei donum sunt, et bono ac sapienti viro luculentum
virtutis instrumentum) suspiciendus, et propter beneficentiam et li-
beralitatem colendus: eae sunt ingenii et animi tui dotes, ut etiam
sine fortunae splendore in magnis viris esses numerandus. Quan-
quam enim ego te coram nunquam vidi, natura tamen ita fert, ut,
quicquid in rebus humanis excellit, auribus magis, quam oculis, ce-
lebretur : quod fama dimanare facile ad multos, eadem videndi copia
non omnibus contingere potest. Celebratur a multis, iisque prze-
stantibus viris, felicitas ingenii tui, quod ubicunque intendatur, va·
leat, tani philosophicis, quain civilibus in rebus: celebratur eruditio,

