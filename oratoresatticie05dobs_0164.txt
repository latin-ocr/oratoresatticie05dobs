clvi REISKII PRAEFATIO

datu, profundamento suae majoris poneretur( Loquitur 'de edi-
tione, quam Herwagianam secundam appello, Basileae A. 1547. in
forma octava, tribus voluminibus prodita, quorum non nisi duo prima
penes me sunt volumina. v. annotat. Wolfii ad prooemium 22. De
Feliciani meritis literariis libenter equidem dissererem, si quid in
adversariis annotatum haberem. Neque tamen ideo illaudatus a me
discedet vir egregius, quem magni facio. Quae interim ille in literis
gesserit, qui cognoscere cupIent‚ eos ad ejusmodi libros ablegabo‚
qui de vitis excellentium Italorum exposuerunt. Interea dum haec
excuduntur, spem mihi per literas facit amicus Argentoratensis de
hac editione Feliciani e bibliotheca sua ad me mittenda. Quam
ubi adeptus ero, licebit mihi de ea aliquanto diligentius exponere.

SECT. V.
De editione Pauli DIanztt‘ii.

FEmchNt editionem insecuta est editio Demosthenis ex officina
Pauli Manutii, quam in annotationibus appellare soleo modo Pau-
linam, modo Paulum, modo litteris P. Man. designo. Titulus illius
editionis non est unus universo praefixus operi, sed trium volumi-
num (tot enim volumina totum opus conficiunt) suus cuique praefixus
est proprius, et primo quidem hic Δημοσθένους λόγων τμῆμα πρῶτον.
Demosthenis orationum pars prima, inqua deliberativae orationes
sedecim, cum exordiis deliberativis et duae demonstrativae continen-
tur. Secundo hic Δημοσθένους λόγων τμῆμα δεύτερον. Demosthenis
orationum pars secunda, in qua judiciales novem ejus publicae ora-
tiones continentur. Tertio hic Δημοσθένους λόγων τμῆμα τρίτον.
Demosthenis orationum pars tertia, qua judiciales tres et triginta
privatae ejus continentur orationes. Unicuique horum titulorum
subscriptum est Corrigente Paulo Manutio Aldi filio. Venetiis A.
1554. quae verba dubium est quomodo accipi voluerit Paulus. Qui
si voluit solummodo significare, se mendas typographicas e chartis
musteis adhuc et a prelo madidis sustulisse, nae partes suas egit ad-
modum indiligenter et imperite. Scatet enim editio Paulina mendis
typographicis tot numero et tam turpibus, ut omnes alias longe hoc
in genere vincat. Sin autem suggerere Paulus voluit, Demosthenem
a se e libris antiquis calamo exaratis meliorem esse factum, id quod
videtur omniuo de se Jactare voluisse, fumos vendidit. Ego equi-
dem, quamquam video bonas in ea multas esse lectiones, Aldinis
meliores, nullam tamen omnium suspicor esse, quoe non e Felicianea
derivata sit. Feliciani editionem a Paulo Manutio exscriptum esse
ait Taylor ad T. 11. p. 370. Nusquam tamen Paulus Felicianum
nominat. Qua in renum boui ct honesti viri nomen tueri queat

