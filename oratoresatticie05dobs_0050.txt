xlii . HIERONYMI WOLFII

singulis fere diebus horas detineret, eaque provincia optimas quas-
que horas suo sibi jure vendicaret, ac vixdum aggressum, cum
maxime fervebat animus, e medio plerumque veluti cursu revoca-
ret, vcum non ut Demosthenes in subterraneo specu abditus laterem,
sed in loco turbulentissimo versarer, adeo, ut interdum pene ob-
surdescerem strepitu et clamoribus hominum: non pluribus tamen
mensibus (id quod convictores mei et familiares non pauci norunt)
totum latine conscripsi Demosthenem ab initio usque ad finem,
quam qui in tot occupationibus ad diligenter perlegendum requi-
rantur. Quare beati isti et otiosi, qui, si unam atque alteram De-
mosthenis, aut Isocratis, aliorumve scriptorum oratiunculam, lon-
giore etlam spatio, quam elephanti pariunt, elucubratam edide-
rint, dii sibi videntur, iniqui in me judices esse non debebunt.
Ego enirn, si fortuna pateretur, eorum tarditatem imitari facile
possem: ipsi meam properationem fortasse non imitarentur. Ne-
que haec ostentationis causa dico (neque enim nescio, non
tam celeritatis esse laudem, quam bonitatis) sed ad veniam dunÎ‡
taxat facilius impetrandam volo pertinere. Cur enim non malim
solidam potius laudem expetere, mora longiore interposita, quam
aliquorum reprehensionibus nimia festinatione dare locum? Sunt
enim, qui summae temeritatis esse censeant, brevi tempore conari
quicquam in Demosthene, cujus omnes orationes fuerint longo
tempore meditatae. Sunt, qui aetatem meam exagitent: sunt, qui
usum rerum in me desiderent. Quasi vero aut idem sit convertere,
quod conscribere: aut Nestor, antequam tria vixisset secula, homo
non fuerit: aut grammaticus, in optimis utriusque linguae scriptori-
bus ab ineunte versatus aetate, munere suo fungi nequeat, nisi idem,
quemadmodum Alexander Magnus, orbis terrarum imperium ad-
ministrarit ? Ridiculae sunt istiusmodi cavillationes, et ipsa malevo-
lentia jejunae. Nam illud profecto non valde metui, ne quis hanc
velut adoream mihi praeriperet. Neque enim is est Demosthenes,
qui se vel legi ab omnibus, nedum converti patiatur. Et quiid
possent in Italia, Gallia, Germania, atque aliis nationibus, in quibus
literarum studia florent, complures eruditi majoribus aut splendi-
dioribus occupati rebus, scholasticum hoc, atque adeo grammati-
cum interpretandi graeca munus negligunt. Sed duae me res vehe-
menter incitarunt: una est, ac praecipua, valetudinis (quam per
servitutem et inopiam satis curare non licet) perpetua fere imbecil-
litas, quae in hoc opere laborantem non semel in desperationem
vitae conjecit. Sic, quae res alios segniores ad laborem reddit, ea
mihi ingens calcar addidit, metuenti, ne coeptum opuS, in medio
veluti cursu, immatura morte abrumperetur. Deinde verebar (non
ignarus fati mei, me nusquam fere diutius consistere patientis) ne
mihi alio abeundum, et tota ratio studiorum (id quod in peregrina-

