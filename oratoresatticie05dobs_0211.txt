AD DEMOSTHENEM. cci

diuturna meditatione, neque satis digestam esse, sed subito ex ad-
versariis effusam, tametsi non dicerem ipse, quod saepe facio, ipsa
tamen satis proderet. Sic autem scribenti non omnia loco suo suc-
currunt. Agam itaque hoc praefationis supplemento primum de
discrimine, quod utramque Demosthenis editionem Aldinam, vetu-
stiorem et juniorem, intercedit ; tum de editione Feliciani3 post
de codice Augustano sexto, qui nuper demum, mense Martio hujus
anni 1770. ad me perlatus est. Addam tabulam, qua divisiones
orationum demosthenicarum exhibebo, quibus veteres utebantur, e
codice Bavarico; tum aliam tabulam locorum, quos arbitratu meo
ex ingenio meo aliter exhibui, atque leguntur in libris vulgaribus ;
tertiam denique, qua lectiones a Wolfio, Tayloro aliisque excogi-
tatas, et a me in textum receptas, repraesentabo. Postremo loco
nomina edam eorum, qul pecunias in hunc primum operis mei to-
mum in antecessum erogare voluerunt, quos vulgo Praenumerantes
appellant. ’

SECT. XXVIII.

De discrimine utriusque A ldinae.

SUPRA p. cxlix. praefationis affirmavi, judicium praecipitans, re non
satis explorata, ambas Aldinas paginarum et versuum numero inter
se' convenire. In quo me falsum fuisse, aliosque imprudentem fe-
fellisse, me docuit postmodum diligentior utriusque inspectio. Dis-
sentiunt enimvero illae duae editiones inter se, non in lectionibus
modo, sed etiam m'ultis aliis rebus. Taediosum sit exempla ejus
rei multa proponere; juvat tamen quaedam observatu faciliora et in
oculos statim incurrentia signa edere, eorum in gratiam, si qui aut
vetustos libros coemere amant, aut historia nascentis artis typogra-
phicae delectantur, aut criticam exercent. Quibus haud injucundam
fore spero hanc-de Aldina Demosthenis dissertationem.' In ipso
statim titulo insignis et evidens conspicitur discrepantia. Compendii
causa vetustiorem appellabo A. Juniorem B. In A. itaque versu
primo litera tertia vocabuli λόγοι exarata est sic f(ut Γ minus re-
ferat) in B. autem γ. Versu seeundo legitur in A. αὐτούσ in B.

r „ .
afim. Sed uterque delphinus inprimis est dissimillimus. et taedio-
sum sit, neque facile fiat, ut oratione demonstrem illam discrepan-
tiam; oculis potius utrumque subjiciam ligno incisum, ab Hafio‚
Halense Suevo, solerte artifice, qui etiam exempla typorum Aldino-

VOL. 1. 2 c

e

