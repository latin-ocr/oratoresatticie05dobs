AD DEMOSTHENEM, cliii

bemus Hervagm, qui non parum addidit illi tum dignitatis, tum
etiam commoditatis, haud mediocribus impendiis parique vigilan-
tia, ut jam merito possint omnes admirabundi dicere οὗτός ἐστιν ὁ
ἐκεῖνος δημοσ-(ὲένης. Haec Erasmus. Sed viderit, qui praedicationi
suae fidem faciat] Haud infitiabor splendidiorem oculis accidere
Herwagianam, quam Aldinam‚ quarum illa majoribus literis, haec
minutioribus est excusa. commoditatis item hoc affert haud parum,
quod ex adverso dat oratori commentatorem. Est denique saepis-
sime Herwagiana emendatior, quam editio primigenia. Arbitrer
tamen nihilominus Aldo deberi plus, quam HerwagiO, cujus opera
fuisset cessatura, si materiam ille nullam suffecisset. Plerasque
mendas Aldinae servavit Herwagiana, novis adeo quibusdam auxit,
ex ea in posteriores derivatis3 non nullas tamen sustulit, non ope
msti codicis, qui nullus apud Herwagium fuisse videtur, nullus cer-
te usquam commemoratur, sed solo ingenio, haud constat cujus.
Verumtamen suspicione in Simonem Grynaeum feror. Nisi huic
suspicioni hoc obstat, quod Grynaeus tum temporis, cum Demo-
sthenes in officina Herwagiana excuderetur, in Anglia peregrinatus
sit. Quare satius erit de Iacobo Reubero suspicari, de quo paulo
post pluribus dicetur, aut de Ioanne Oporino. Non videtur Era-
smus in hujus laudis communionem admittendus. Haud abundabat
Erasmus otio, neque videtur ei ingenium fuisse Demostheni emen-
dando par. Aliis in literis, theologicis imprimis, regnabat. Ab
hoc genere profano erat alienior. In hac editIOne, prorsus utin
Aldina, ab oratione prima in Aristogitonem novus orditur pagina-
rum ordo; quo fit ut haec quoque, pariter atque illa, in duo quasi
volumina, dispescatur, sed ea molis imparis3 quorum prius ad
p. 532. procedit, alterum ad p. 207. Sed in Herwagiana cur id ita
sit institutum, ratio reddi quaedam potest, cur in Aldina, nulla. In
Timocratea, quam proximae consequuntur illae duae, quae Aristogi-
tonem insectantur, commentarii finiunt; qui commentarii ut a cor-
pore orationum ipso discernerentur, necesse erat, ut typis maJori·
bus oratio demosthenica excuderetur, minoribus oratio enarratoris.
Hoc jam conticescente suadebat commodum emtorum, ut qui typi
hactenus essent in enarratorem insumti, iidem nunc oratori ipsi
consecrarentur3 ne volumen in molem abnormem excurreret, neve
sumtus geminarentur. Consultius quoque Herwagius, seu qui pro
eo Demosthenem edendum curavit, argumenta Libaniana disposuit;
quae argumenta orationum in causis privatis omnium cum Aldus in
unum locum congessisset, et in calce suae editionis quasi abdidis-
set, melius consulens hic, quisquis fuit, argumenta singula singulis
orationibus praefixit. Sed in exemplo meo Herwagianae desidero
argumentum orationis in Aristogitonem primae, quod in Aldina tomi
primi paginam ultimam implet. Videant quibus est Herxvagianae

VOL. 1. u

