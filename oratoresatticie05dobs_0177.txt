AD DEMOSTHENEM. clxvii

Lutetiana. prima varietatem lectionis exhibet, quae est in editione
Lutetiana ab Wolfiana. procedit haec a p. 159. ad 174. altera ac-
cessio sic est inscripta modo perobscuro et dubio: variae lectiones
et notae in orationes Demosthenis e Lutetiano codice excerptae.
Sunt enimvero hae nihil aliud quam ille, quem appellare soleo,
indicem Lambini, de quo supra; qui in calcem editionis Lambinianae
rejectus est. procedunt hae a p. 175. ad 177. A p. 178. incipiunt
variae lectiones codicis Augustani membranacei illius egregii, quem
primum appellare soleo. Cujus historiam cognoscamus e praefa-
tione Wolfii ad eaS‚ quam totam huc transscriberem‚ si vacaret. tum
procedunt illae lectiones Augustanae a p. 179 ad 192. praescriptus iis
est hic titulus ε diversa: lectiones ex Augustanus rei publica: bibliothecae
codice vetustissimo industria M. Simonis Fabricii, Marcopibertani‚
Franci diligenter observatae. Interspersa sunt lectionibus Augustani
judicia de ipsis, interdum et conjecturae, sine auctore. penes me
tamen certum est ea, non a Sim. Fabricio, sed ab ipso Wolfio esse
profecta. Videtur quoque Wolf selectum fecisse illarum lectionum,
non omnes, quas Fabricius ei tradidisset, publicasse. Sed vehe-
menter in illo delectu peccavit. multa etiam aliter prodidit, atque
in ipso codice reperi. Sed hac de re paulo post pluribus. Perti-
net huc etiam alius locus e Wolfii dedicatione totius operis Demo-
sthenici‚ p. 4«. Nunc ad mstos codices redeo, ait.—-Quae Wolfius
hic ait de literis illius codicis minutis et exoletis, quas negat vel
adhibitis specillis perspicere se potuisse, non possum satis mirari.
Nolo equidem frontem ejus accusare. vir honestus non videtur data
opera mentitus esse, sciensque fefellisse. Verumtamen, si vera
dixit h.l. WVolfius, nae oportet eum paene caecum fuisse. Velleni
equidem omnes codices Demosffienicos, quos tractare mihi licuit,
tam pulchris, tam perspicuis, tarn grandibus literis, tam plane et
explicate, sine abbreviaturis, scriptos fuisse, atque hic est Augu-
stanus omnium optimus. Literae, quibus exaratus ille est, quadruplo
majores sunt, atque sunt literae Bavarici. Forma et proceritas
literarum, totusque habitus scriptionis prorsus est similis scripturae,
qua exaratus est codex membranaceus, unde Constantini Porphy-
rogeniti ceremoniale Byzantinum post Leichium edidi, cujus scri-
pturae specimen ex aere caelato expressum prostat. Similis item
est pentateucho bibliothecae nostrae Paulinae, cujus specimen cl.
Fischerus edidit. Superest adhuc ille codex Augustae Vindelico-
rum. Inspiciat cuicunque copia inspiciendi erit, videbit uter no-
strum, Wolfius an eg0‚ verum dixerit. Utinam specimen aliquod
illius codicis fideliter chartae oleo imbutae inscriptum sumsissem!
Sed ipse nesciebam hanc artem ductus literarum ita excipiendi,
parcebam oculis, festinabam codicem quam primum ad dominos
remittere, quem annum paene penes me habuissem, nolebam eum

