AD DEMOSTHENEM. clxxxi

tempore graeca critica progerminare modo incipiebat. Accedit
quod codex Dem. Pannonicus, qui ei in manus venerat, non esset
optimae notae. Videtur ille codex in bibliothecam Augustam, quae
Vindebonae est, illatus esse. Paulus Manutius num suae editioni
codices adhibuerit novos, a Feliciano non usurpatos, dubium est3
et pene negem. Wolfius ad suam certe nullos adhibuit codices
mstos, quod equidem majorem in modum in eo miror, qui aetatem
ea in urbe degeret, ubi copia ipsi esset sex codicum demosthenico-
rum, et in his omnium, quotquot hodie cogniti nobis usquam exstant,
sine controversia nobilissimi, antiquissimi, et emendatissimi. Sedens
ad fontem, aut ignoravit eum, aut nil curavit inde haurire. quae
secordia! Postquam jam excusa esset typis editio sua, tum demun
in mentem ei venit, esse in urbe, ubi literas ipse publice profiteretur,
membranas Demosthenis vetustas, forte non indignas, quae confer-
rentur. Commisit negotium alii, homini docto quidem illi, neque
ignavo, excusatione usus, probabili futura, si vera fuisset. Verum
copiosius de subsidiis Demosth. dicam paulo post, quibus uti po·
tuisset Wolf, si voluisset. Sed condonemus hanc culpam multitu-
dini labomm, quibus obrutus erat bonus ille vir, sorte usus, aetate
sua, communi etiam hodie illis, qui jumenta sunt librariorum, quo-
rum cupiditati operam suam in libris edendis addixerunt, ut eos lo-
cupletent, ipsi interim fame pereunteS‚ aut, si bene rem gerunt,
cum nonnullo rei familiaris emolumento, famae facientes jacturam,
cum necesse sit opera, non scribere, sed evomere. Condonemus
etlam saeculi istius ruditati, turn nondum adsuetae ad diligentiam cri-
ticam. Quam primus adhibuit Demostheni Guil. Morellus‚ vir
egregius, idem tamen Wolfio aequalis, et eadem aetate saxum cum
ipso volvens Demosthenicum. Octo codices ille cum Herwagiana
prima contulit, et lectiones ex illis a se enotatas in margine suae
editionis retulit, cum nota quusque codicis, unde lectio quaeque
sumta essct. Codices illos literis alphabeti graeci designavit, pri-
mum litera α, secundum litera β, et sic porro. Horum codicum no-
titiam e Tayloro repete, si placet. Verum non processit haec Mo-
relli diligentia ultra partem illam, quae ipso adhuc superstite excusa
fuit. Supersunt illius diligentiae vestigia quaedam adhuc in ora-
tione de falsa legatione. In insequentibus plane exspiravit. In
illa parte Dem. Lutetiani, quam Lambinus curavit, aut nullos ille
codices inspexit, aut perraro inspexit, sine indicio quidem reliquit
lectiones, si quas illinc excerpsit. multo rariores sunt Jam lectiones
variantes, quam in parte a Morello curata, et plerumque e fontibus
vulgaribus haustae. Sed hac de re jam supra questus sum. Post
intervallum centum et septuaginta fere annorum prodiit Taylor, a
quo paene perfectam poteramus editionem Dem. sperare. Extulit
eum saeculum multo pluribus artis criticae adminiculis instructum,

