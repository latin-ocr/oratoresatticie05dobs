iv PRAEFATIO EDITORIS.

rem gessi; cst autem adhibita in ea rc ipsa summa a
me moderatio; quanquam fatendum in Suasoriis esse
actum paulo liberius. Unum obiter notandum, nempe
Taylori socordiam in expurgando textu Wolfiano Rei-
skium, Anglicorum criticorum prorsus omnium acrem
vituperatorem, jure increpuisse; ct de subtilitatibus,
quotquot occurrunt, grammaticis novaque sua accen-
tiuncularum ratione me velle adeatis ipsum Bekkerum.
Textui porro ubique apposita est Lectio Reiskiana.
Ergo hoc primum.

Sequitur illud, ut de Annotationum serie commemo-
rem. Primum igitur, omnibus omnino Notis, quas in
Editione sua Reiskius hic illic protulit, usus sum3
deinde, quas praestiterunt recentiores, commiscui;
postremo Petitum, Heraldum, Salmasium, philologos
alios, ideo perquisivi, ut Exceptiones potissimum
causaeque privatae magis utibiles evaderent. J am vero
Reiskii, H. Wolfii in Olynthiacam primam, Dounaei,
Weiskii‚ Amersfoordtii, Thomae Stanleii, vel potius
J acobi Duporti (V. infra), Animadversiones, cum essent
prolixiores quam quae Textui subjici possent, seorsum
ederem necesse erat: hae quintum volumen sibi vindi-
cant.

Deinde Scholia: quorum alia sub nomine Ulpiani
venditantur, alia prorsus anonyma sunt. In Ulpianeis
H. WVolfium sum secutus, ita tamen ut Lectiones Va-
riantes, tum MSS„ tum Aldinae Lutetianaeque‚ Textui
apponerentur: Anonyma vero, e marginibus diversorum
MSS. exscripta, in unum corpus coegi, et in plurimis
quidem locis, eo quod in Ulpianeis jampridem prostant,
Lectionis Varietates tantum exhibui.

Extremum illud est, cui multi partes secundas for-
sitan tribuant, Interpretatio Latina. In Philippicis

