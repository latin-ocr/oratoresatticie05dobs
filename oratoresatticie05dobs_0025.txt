Ι. BERN. FELICIANI PRAEFAT. διο. xvii

haud segniter currentem. Quaeres unde mihi cognitus cursus tuus,
qui te nunquam viderim. Optimam tui partem vidi, adolescens
fortunatissime, adeo ἐναργῶς te mihi suo penicillo depinxit Viglius
Zuichemus‚ haud vulgaris artifex, cui domestica consuetudine pe-
nitus cognitus ac perspectus es. Quin tute mihi teipsum tuis ad me
literis sic expressisti, ut si coram adesses, plus videre nequeam.
Illic exosculatus sum istam felicem indolem tuam, qui, vix egressus
annum decimum sextum, scribas epistolas primum bene latinas,
deinde quod pluris facio, sensibus argutis, et apte sibi connexis.
Quid autem collaudem istum ingenuum ac liberalem pudorem, quid
singularem istam in me pietatem, quam tota spirat epistola? Et
hic agnosco germane germanam ornatissimi viri Joannis Paungar·
tneri prolem. ,Iampridem enim mihi cum eo viro ictum est amicitiae
foedus, quam ego sane rem inter praecipuas felicitates meas numero.
Quid enim illo candidius, aut amabilius ἶ) In hujus foederis consortium
temet tuo jure inseriS, mi Georgi. In hoc enim possessionum genus,
et fas est, et aequum est, vivo etiamnum patri haeredem existere. Ut
tali parente multo beatior es, quam paternis opibus: ita istis egregiis
animi dotibus, quas tibi partim largita est propicii numinis benigni·
tas, partim industria tua tibi paris, longe verius ac splendidius locu-
ples fueris, quam majorum tuorum quamlibet amplis facultatibus.
Accipe igitur Demosthenem, qui nunc prodit ceu positis novus exu-
viis nitidusque juventa, simul et mutuae meae in te pietatis μνημόσυ-
νον et studiorum tuorum incitamentum futurus. Multum debemus
Aldo, qui nobis primus oratorum principem dedit, plus debemus
Hervagio, qui non parum addidit illi, tum dignitatis, tum etiam
commoditatis, haud mediocribus impendiis parique vigilantia, ut
jam merito possint omnes admirabundi dicere, οὗτός ἐστιν ὁ ἐκεῖνος
Δημοσθένης. Posthac igitur expectabimus abs te epistolas, semi-
tullianas ac semidemosthenicas. Vale. Datum Friburgi Brisgoae‚
postridie cal. Augusti. Anno M. D. XXXII.

I. BERN. FELICIANI
PRAEFATIONES AD SUUM DEMOSTHENEM.

 

Illustri ac Reverendo Abbati clivae Murice Vangaditiae Francisco Lauretano
Jo. Bernardus Felicianus
s.

CUM superioribus diebus, Abbas clarissime, Demosthenis, orato-
rum omnium facile principiS‚ orationes collectis quibusdam antiquis
codicibus recognoscendas suscepissem, quo ad studiosorum utilita-
tem castigatiores aliquantulo excuderentur, memini ex te audivisse,

cum nonnulli docti viri apud te essent, quorum consuetudine sum-
vo1.. 1. c

