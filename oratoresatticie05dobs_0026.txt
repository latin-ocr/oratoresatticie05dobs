xviii I. BERN. FELICIANI PRAEFAT.

mopere delectaris, ex hujusce rei occasione sermonem de eloquentia
incidisse. ita ut alii supra modum eam extollerent, omnibusque et
artibus et scientiis anteponendam arbitrarentur. alii non modo id
non approbarent, verum etiam eam vituperarent, et ut suspectam
vitandam omnino censerent. Id autern licet absurdum, novum ta-
men mihi esse minime videbatur. Cum enim mecum considero
multos ex gravissimis simul atque antiquissimis auctoribus, qui elo-
quentiam vel laudare, vel vituperare studuerunt, eos comperio vel
plura, quam par erat, ei attribuisse, vel plura detraxisse, quam res
ipsa postulabat, atque ita utrosque, dum ejus vel praestantiam nimis
admirantur, vel abusum nimis devitandum censent, multis de tota
re non recte sentiendi ansam praebuisse. Nam qui eam commen-
dant, fere uno consensu omnes bonorum omnium humanorum cau-
sam ei adscribunt. eam congregasse a principio homines, cum in
sylvis ferarum more vitam traducerent atque ad urbes condendas
induxisse. eam leges instituisse, sine quibus communis vita esse
nulla posset. eam mansuetos e feris, civiles e rusticis homines reddi-
disse. eam demum esse, qua sola a bestiis differamus. Quod cum
dicunt, non male illi quidem se gerere censendi sunt, si vel loquuti
pro occasione, vel eloquentiae nomine sapientiam omnem complexi
esse intelligantur. Re enim vera non oratio est, sed ratio et intelli-
gentia, quae a brutis hominem distinguat. nec eloquentia est, sed
sapientia et prudentia, quae dispersos ac vagantes homines in unum
collegerit, ac vitam humanam omnem et urbibus condendis, et legi-
bus instituendis excoluerit. Sermo enim postea tanquam minister,
et eloquentia tanquam ancilla subsequuta necessario est. Sed si
ita absolute quae dicunt, accipiamus, quarn recte id fiat, alii viderint.
Mihi certe persuaderi non potest, quo pacto recte illi sentiant, qui
horum scriptorum auctoritate permoti in eam opinionem venerunt,
ut nulli rei, nisi facundiae, studendum esse credant, nullosque esse,
qui scire quippiam possint, nisi etiam dicendi peritia praeditifuerint.
Adde, quod hi quoque omncs eos scriptores, qui non ita eleganti
stilo dc praaeclarissimis rebus et verissimis monumenta posteris reli-
querunt, vel tanquam indoctos et imperitos abjiciendos censent,
quasi verborum lepore et fucis rerum cognitio et peritia metienda
sit Í¾ vellicet earum scientiarum, quas tradunt, de quibusque disserunt,
etiam peritissimos fuisse confiteantur, tanquam barbaros tamen et
ineptos negligendos putant, plurisque faciendum asserunt eum, qui
de quibuslibet vel levissimis rebus eleganter et copiose tractarit,
quam qui de gravissimis, et maxime seriis generique humano utilissi-
mis infacunde et jejune disputarit, remque hanc non secus, atque in
artificum ac statuariorum operibus spectandam esse aiunt, in quibus
forma longe maiorem, quam materia, laudem et gloriam sine con-
troversia mereatur. Ac propterea assiduum barbaris bellum indi-

