lviii HIERONYMI WOLFII

LUDOVICUS CARINUS

HIERONYMO WOLFIO
S. D.

ABRAHAMO HoEcns'rE'rTEno, qui mihi tuas literas attulit, cum
ob eas causas, quas tu commemoras, tum ob tuam commendationem,
quae plurimum momenti apud me habet, ut hominis mihi summo
amore et iisdem studiis conjunctissimi, nulla in re, in qua opera
mea uti volet, deero. De animo tneo erga te ac voluntate scio te
nil dubitare : velim tamen mihi occasionem dari ipsa re, quanti te
faciam, declarandi. Facio autem plurimi, tum ob suavitatem faci-
litatemque ingenii, tum doctrinam singularem, quam tibi ardenti
studio, summo multorum annorum sudore, Jactura etiam valetudi-
nis, peperisti. Quae, ut spero, tibi fortunam, in hoc annitentibus
amicis tuis, inter quos me etiam numerari volo, te dignam, et tuis
studiis aptam, pariet. Qua in re bonam operam tibi navarem, nisi
haec tempora iniqua, quae omnes doctos apud nos premunt, me im-
pedirent. Quae si immutata fuerint, quod quidem fore sper0, et
Deus mihi reditum in Germaniam confecerit, nullam occasionem
tui juvandi praeterlabi sinam. Interim, mi Wolfi, te spe melioris
fortunae sustenta: quae quo tardior, eo splendidior ac lautior (crede
mihi) tibi continget, et te ubi semel complexa fuerit, ac fovere coe-
perit, inter Crassos ac Senecas collocabit: hoc est, plane te beatum
faciet. Uterer hic exemplis doctissimorum virorum, quorum tu
similis es, tui confirmandi causa, quos sero quidem, sed tamen re-
spexit tandem, hera illa imperiosa : quae sola, ut inquit ille, utram-
que paginam facit: nisi eorum fortunae imago animo tuo impressa
insideret. De Demosthene tuo mihi muneri misso te multum amo:
quem ita a te conversum esse conjecto, ut eum minime relicto pal-
lio togae pudere arbitrer. Huic evolvendo, quicquid temporis ex
meis occupationibus eripere potero, impendam. Vale, mi Wolfi, et
tibi persuade, nihil esse, quod non aeque libenter pro te, ac pro

me ipso, omni tempore sim facturus. Ex Pictavio, Idibus Augusti.
Anno 1550.

HIERONYMUS WOLFIUS

D. LUDOVICO CARINO
S. P. D.

Tor tamque illustres benevolentiae singularis in me tuae signifi-
cationes, clarissime vir, mihi gratissimae sunt: consolationes autem,
quibus jacentem meum animum erIgere cupis, διὰ τὰς συχνὰς α’τυ-

