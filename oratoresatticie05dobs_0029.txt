AD SUUM DEMOSTHENEM. xxi

ex animis hominum aufert, tribus ad persuadendum idoneis modis
adhibitis. Ne enim plerique, an utile sit, quod agendum videtur,
an justum, quod judicandum est, an honestum, quod est approban-
dum, ignorent, iis orator eloquentiae artifex rationibus, non subtilibus
illis quidem, sed ad civilium hominum captum accommodatis, do-
cendo in tribus causarum generibus veritatem manifestat. ne item
ad discendum segnes sese exhibeant homines, delectando allicit, ne
quamvis verum sciant, vitio tamen depravati aliud facere velint, mo-
vendo afficit, atque ita ad agendum quodammodo compellit. Nam si
quis haec tanquam suspectas artes, et violentas machinas evitandas
censet, is auditorum inscitiam si vult, damnare potest, qui nullo alio
modo intellecturi erant, eum vero, qui ad illorum imbecillitatem
orationem suam accommodat, nisi laudare certe non debet. Tantam
siquidem auctoritatem, dignitatem et excellentiam apud omnes ob-
tinet, ut, sicut vituperandus nullo modo est, ita laude et gloria ex
sese adeo abundet, ut laudibus extrinsecus petitis minime indigeat.
Nam quamvis aliis scientiis et disciplinis instructus ad persuadendum
accedat, propria tamen laude esse contentus potest. Sicut orator
hic noster, qui clarissimus inter omnes hoc in genere est, quem prae
manibus habemus, licet aliis disciplinis fuisset eruditus, et ex Pla-
tonis schola multa praeclara didicisset, et Thucydidi, scriptori Athe-
niensi, tantum studium adhibuisset, ut octies sibi ejus historias de-
scribendas putarit, nullius eorum gloriam sibi videtur affectasse,
nisi ejus rei, quae hujus tantummodo artis sine dubio propria est.
Cum enim quinque haec partes habeat, inventionem, dispositionem,
elocutionem, memoriam et pronunciationem, ab Andronico hi-
strione interrogatus, quid in Rhetorica primum esse existimaret, pro-
nunciationem dixit, et secundo, et tertio idem respondit, quoad desiit
ille interrogare, ut non tam praecipuam, quam solam rhetoricae pro-
priam partem pronunciationem esse significaret. propterea videlicet
quum caeterae omnes ita aliarum rerum cognitionem interdum in-
nexam habent aliisque omnibus etiam philosophicis disputationibus
communes sunt, ut aliarum, si quis recte non advertat, videri scien-
tiarum possint, haec sola sine ulla controversia non alteri, quam huic
arti, adscribi queat, atque iccirco tantam operam sibi ei adhibendam
duxit, ut non tam orationes ejus et scripta, quam industria et exer-
citatio in ore omnium sit, et apud omnes celebretur. Quis enim
est, qui meditationes ejus in cubiculo subterraneo non admiretur,
cum inaequalem tonsuram etiam capiti adhibuisset, ne sibi aliquando
inde exeundum esset, atque ita studium intermitteretur. Quis lecti
eJus angustiam non decantat, qua id consequi procurabat, ut in-
commoda cubatione occasio ei surgendi tempestivius exhiberetur?
Quis id non celebrat, cum se antelucanis fabrorum vigiliis superari
aegre ferebat P Quem illa ejus diligentia non movet, cum ad Phale-

