AD SUUM DEMOSTH. PRAEFATT. xlix

qua si velles ad ostentationem uti, animi tui conscientia non con?
tentus, ipse nomen tuum posses tradere memoriae posteritatis. Ne-
que id mirum videri debet. Solet enim in claris familiis vigor ac
vis naturae esse major. Deinde accedunt alia commoda, liberalis
educatio, eruditi praeceptores, tranquillum otium, justum discendi
spatium, optimorum librorum copia: quae magna ex parte homines
tenues destituunt. ac proinde commiseratione potius quarn insecta-
tione dignum est, si quibus ingenia liberalia contigerunt, ea fortunae
iniquitate veluti sordescere: in tanto praesertim contemtu bonarum
literarum, et mecenatum, qui eas foveant, paucitate. Quo tu etiam
majorem laudem mereris, Ioannes Iacobe Fuggere, qui praeter bene-
ficentiam in homines afflictos et miseros quotidianam (qui verissimus
et Deo gratissimus, generi mortalium utilissimus divitiarum fructus
est: et una stabiliendarum opum, et ad posteros propagandarum
firmissima ratio) complures ingeniosos adolescentes <id quod re-
gum, et principum, et civitatum munus est) tuis sumtibus non
modo in Germania, sed in Galliis etiam, et Italia, benigne foves et
sustentas, dum summum doctrinae gradum assequantur. In quo
laudatissimum exemplum Remundi patris, et Antonii patrui tui, cla-
rissimorum virorum, sapienter imitaris: qui praeter caetera orna-
menta, quibus abundat honestissima vestra familia, immortalem ea.
re gloriam sibi pepererunt. Non enim ingratae sunt musae, quan-
quam orbae et indotatae puellae videantur, vel cultoribus vel patronis
suis, sed utrosque honesta fama et nominis memoria sempiterna re-
munerantur. Quae praemia qui contemnit, aut parvi facit, eum aut
celsitudine animi Deo simillimum, aut abjectissimum hominem esse
necesse est. Me quidem in multis incommodis, et malignis indu-
striae meae ac miseris praemiis, non parum (ut ingenue, quod sentio,
fatear) consolatur spes, quod valde suspicor fore (si qua modo fides
astris est), ut etiam post obitum me honeste vixisse appareat, et
non transegisse vitam (ut Sallustii verbis utar) more pecudis: sed
eorum bonorum, quae in vita humana praecipua sunt (etsiÎ‡ in asse-
quendo fortunam habeam parum propitiam), virtutis et sapientiae,
fuisse studiosum. Quod si rem vere consideremus,homines eruditi
(quod ad hanc quidem vitae partem attinet> summorum etiam regum
potentiam superant: quorum omnis memoria, nisi a doctis celebra-
rentur, uno alterove ad summum seculo funditus interiret. Quam-
obrem praeclare Virgilius: Vivitur ingenio, caetera mortis erunt.
Laudabiliter etiam tu, Ioannes Iambe, atque adeo omnis splendi-
dissima Faggerancz familia, qui non contenti caeteris ornamentis, ut
sunt amplissimae opes toto terrarum orbe celebres, affinitates illu-
stres, summorum principum amicitiae, atque apud illos talis autori-
tas, ut vos ad gravissimarum rerum deliberationes adhibeant, quae
fortuna vobis largita est, solida etiam et peculiaria vestra bona con-
v0L. 1. g

