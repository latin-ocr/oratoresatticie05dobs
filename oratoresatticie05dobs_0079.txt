AD SUUM DEMOSTH. PRAEFATT. lxxi

Clarissimo Viro

HIERONYMO PAUMGARTNERQ

Patricio ac Senatorz‘ Norimbergcnsz', Vincentius Obsopoeus
s. D.

VEer nuper in manus meas admirandae vetustatis exemplar ali-
quod orationum Demosthenis, Hieronyme‚ vir clarissime. Quod
cum coepissem curn Aldino conferre, multis in locis illud cum vul-
gato discrepare comperi. Eos ego locos subnotandos putavi, inque
publicam studiosorum utilitatem invulgandos. Quanquam vero his
solus privatim frui potuissem, aut in occulto servare tacitus, tamen,
cum ab invidentiae morbo natura abhorream, et candidas musarum
⁴ianuas esse oporteat, ferre non potui, ut, proverbiali convicio, canis
in praesepi dicerer. Dabo itaque in lucem utriusque exemplaris
lectionem, non statim pronunciaturus, utra sit rectior, nisi in locis
aperte mendosis: verum eJus judicii censuram doctioribus relictu-
rus. Tantum enim mihi temere non ausim sumere, ut ea de re ju-
dicium faciam. Neminem vero hic meus labor proderit, nisi cui
Demosthenes domi fuerit. In tenui labor est, fateor: sed tenuis
non gloria, si quibus in locis Demosthenem aut correxerimus, aut
illi pristinum nitorem huJus vetusti exemplaris subsidio restitueri-
mus, Non attollam hic verbis quicquam, non sunt ista meae indu-
striae, sed diligentiae, quam conferendis exemplaribus impendi.
Sunt hodie non parum multi, qui, cum in autore aliquo vel unicum
adverbiolum‚ aut conjunctiunculam secus positam, aut supervacuam
invenerint, Dii boni, quos protinus triumphos, quas gloriationes
proferunt? quam insolenter sibi placent, nimirum se solos acutis-
sime perspexisse, quod homines alioqui oculatissimos fugerit. Est-
que ob unam atque alteram dictiunculam protinus totus autor emen-
datior habendus, et ad. vetustissima exemplaria restitutus credendus.
Quid autem mendarum et erratorum hodie hoc mendacio in scri-
ptoribus quotidie in lucem prodeuntibus nobis non obtrudunt typo-
graphi? Adeo solenne et usu receptum est, omnium librorum titulis
addere: Ad vetustissima exemplaria restitutus, et ab infinitis mendis
repurgatus. Si tamen hoc licet alteri in latino quopiam, neque
tantae classis autore, invento uno atque altero verbulo rectiore et
emendatiore, exclamare: Reperi, non quod pueri clamitant in faba
se reperisse t cur mihi non idem liceat in Demosthene, autore tanto,
tamque eximio? Quanquam quid nos repererimus, verbis jactantio-
ribus opus non est: res ipsa indicabit. Atque utinam integrum
exemplar nobis obla'tum fuisset, ut ad eum modum omnes orationes
inter se collatas emendare potuissemus, non permutassem opes

