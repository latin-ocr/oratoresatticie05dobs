lvi HIERONYMI WOLFII

zantinam meam historiam ne Byzantinae quidem bibliothecae exclu'-
serunt: sed jam tandem velut ab exilio revocatam, honorifice et
amanter susceperunt. Sextum Jam Isocrates curn meis commenta-
riis sub praelo est. An tu censes, vel typographos, vel bibliopolas
in tot millia codicum laborem et pecuniam conferre, ut oleum atque
operam perdant? Quis studiosorum et ingeniosorum hominum tan-
tam frequentiam ita insanire credat, ut eos libros tam avide legant,
quorum lectione non aut meliores, aut doctiores, aut paratiores et
ad recte sentiendum, et ad bene vivendum, et ad ornate dicendum
evadant? Neque vero eas mihi utilitates acceptas referri volo. Ab-
sit Thrasonicus iste sal, ut magno alieno labore partam gloriam
verbis in 1ne transmoveam. Ipsis autoribus ea laus debetur, qui
sibi summam eloquentis sapientiae et sapientis eloquentiae laudem
per tot ,iam secula vendicarunt. Illud tamen ingenue plurimi con-
fitentur, se Graeca sine interpretatione mea lecturos fuisse nun—
quam. Ab iis igitur id consecutus sum, quod volui: rana bovem
intumescendo, anser olorem obstrependo, aequare nunquam studui,
superare multo minus. Non equidem tali me dignor honore. For-
tasse Leontinos quosdam et Vulcani de stirpe satOS‚ et alios semi-
deos atque heroas, natos scilicet melioribus annis, isti manent tri-
umphi. Etsi profecto pugnae hactenus ab illis depugnatae, hoc est,
oratiunculae quaedam ab istis Ciceronis germanis versae, ne ovatione
quidem mihi dignae videntur. Quid enim in istis aut Cicerone aut
Demosthene dignum apparet, praeter male consuta quaedam emble-
mata, ac centones potius? Quoties a sententiis oratoris toto coelo,
quod aiunt, aberrant? Qui quidem inanibus istis jactationibus cum
primis efficiunt, ut mei laboris me jam minus minusque poeniteat.
Nec enim isti me de gradu dejecerunt: sed dum altius, quam eorum
natura et genius fert, assurgere conati sunt, ultro prostrati corrue-
runt, onere suscept0‚ quod infirmi eorum humeri sustinere nullo
modo potuerunt. Sed si quis Hercules, aut Atlas potius, Demo-
sthenem Romam perlatum tandem aliquando in rostris collocarit,
quantopere non modo Quiritibus, sed et Feretrio isti Jovi ipse inter
primos congratulabor? Interim ego meum saxum verso, quod
O utinam tandem jam summo vertice montis
Consistat, lassumque sinat requiete potiri.

Sed aemulorum iniquitas effecit, ut et longius ab instituto aben-a-
rem, et contra ingenium et consuetudinem meam aliquid iracundius
et arrogantius de me ipse dicerem. Ad te igitur nunc redeo, frater,
et a te peto, ut libellum hunc, non modo necessitudinis nostrae, et
ab ipsa natura institutae, et iisdem studiis confirmatae, pignus ac
monumentum esse velis, sed censorem etiam agas, tuumque judi-
cium interponas Existimatio enim tua aeque ac mea hie agitur.
Nam cum tibi conjugium filiolas tantum incolumes donarit, mihi

