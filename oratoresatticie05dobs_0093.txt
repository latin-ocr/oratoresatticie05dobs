AD SUUM DEMOSTH. PRAEFAT. lxxxv

vetustis satis exemplaribus hinc inde erant depromtae, sequebatur,
ut, quod singulae vix perficere poterant, id ab omnibus collatis in-
vicem et diligenter inter se comparatis aequum esset exspectare.
Nimirum illa erat Francofurtensium provincia, qui, cum editionem
Demosthenis A. D, 1604. in ea urbe procurarunt, omne illud, quod
praecesserat, in suo opere complexuri videbantur. Membranas,
unde antiquissimae editiones excudebantur, suppeditarunt variae Ita-
lorum bibliothecae: Jam vero, cum Hieronymi Wolfii‚ tum Gul.
Morelii opera, accesserunt variae lectiones, quas hic ex Gallicanis,
ille ex Germanicis exemplaribus derivavit. Verumtamen sive festi-
natione nimia, sive illud accidit incogitantIa et temeritate, sive de-
nique eorum hominum ad tantas res exsequendas imbecillitate, nihil
ab iis profectum est hoc nostro scriptore, eaque exspectatione di-
gnum. Tantum enim abest, ut editiones antiquae sibi invicem matu-
ram lucem effunderent, ut aliquando et pessima fide, et indiligenti
maxime manu exscriberentur.

Ut igitur meam qualemcunque operam tam utili consilio admove-
rem, id, quod Francofurtenses illi in animo agitaruut, effectum
autem non dederunt, in me recepi: eaque modestia, quae meos
mores decet, ea tamen fiducia, quae mentem sequitur infiniti fere
laboris consciam, lectori meo commendo hanc operis Demosthenici
particulam vulgatis omnibus longe emendatiorem. Multum sane
ad hunc nitorem privatim contulit Aldus cum P. Manutio Fil„
Bern. Felicianus, qui fuit homo accuratissimus et diligentissimus,
deinde Dion. Lambinus, omniumque laboriosissimus Hier. Wolfius,
cujus editione utor. Hi mihi omnem istam, quae in medio jacebat,
laudem fere praeripuerunt: reliquerunt arduam istam provinciam,

sc. ut eorum demum et industriae et solertiae aliquid adderem, quod
lectorem eruditum promereri poterat.

Editiones igitur istas binas a Manutiis, tertiam a Feliciano pro-
curatam, necnon luculentam illam ornatamque, sed, quod dolendum
est, minus accurate impressam, quam excuderunt Parisienses, opera
potissimum D. Lambini, eas utique omnes verbo tenus diligenter et
solliCite excussi: neglectis duabus Hervagianis, quarum unam ex
Aldina, alteram ex Veneta Feliciani, clandestino consilio derivari
comperi. Proximum erat, ut Codd. MStorum opem implorarem:
quot autem ii qualesque fuerint, quos vel precibus vel gratia hacte-
nus adhibere poteram, deprehendet bonus lector ex syllogo isto sive
catalogO, quem huic allocutioni subieci. Porro neque conte-
mnendae erant interpretationes, sive pristino latinorum sermone, sive
recentioribus, quibus hodie utimur, a variis concinnatae. Eas autem
duplici consilio evolvebam, cum ut earum auctoritate motus, adno-

